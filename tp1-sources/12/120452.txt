<span class="LineNumber"> 001 </span>ทุกฺขปฺปธาเนน    ปธานาภิตุนฺนสฺส   สโต   ฯ   เอวรูปาปิ   โข   เม  
<span class="LineNumber"> 002 </span>อคฺคิเวสฺสน อุปฺปนฺนา ทุกฺขา เวทนา จิตฺตํ น ปริยาทาย ติฏฺติ ฯ  
<span class="LineNumber"> 003 </span>     [๔๒๒]    ตสฺส    มยฺหํ    อคฺคิเวสฺสน   เอตทโหสิ   ยนฺนูนาหํ  
<span class="LineNumber"> 004 </span>อปฺปาณกํเยว   ฌานํ   ฌาเยยฺยนฺติ   ฯ   โส   โข   อหํ  อคฺคิเวสฺสน  
<span class="LineNumber"> 005 </span>มุขโต   จ   นาสโต   จ   กณฺณโต   จ  อสฺสาสปสฺสาเส  อุปรุนฺธึ  ฯ  
<span class="LineNumber"> 006 </span>ตสฺส   มยฺหํ    อคฺคิเวสฺสน   มุขโต   จ   นาสโต   จ   กณฺณโต  จ  
<span class="LineNumber"> 007 </span>อสฺสาสปสฺสาเสสุ   อุปรุทฺเธสุ   อธิมตฺโต   กายสฺมึ   ฑาโห   โหติ  ฯ  
<span class="LineNumber"> 008 </span>เสยฺยถาปิ   อคฺคิเวสฺสน   เทฺว   พลวนฺโต   ปุริสา   ทุพฺพลตรํ   ปุริสํ  
<span class="LineNumber"> 009 </span>นานาพาหาสุ   คเหตฺวา   องฺคารกาสุยา   สนฺตาเปยฺยุํ   สมฺปริตาเปยฺยุํ  
<span class="LineNumber"> 010 </span>เอวเมว  [๑]  โข  อคฺคิเวสฺสน  มุขโต  จ  นาสโต  จ  กณฺณโต  จ  
<span class="LineNumber"> 011 </span>อสฺสาสปสฺสาเสสุ   อุปรุทฺเธสุ   อธิมตฺโต   กายสฺมึ   ฑาโห   โหติ  ฯ  
<span class="LineNumber"> 012 </span>อารทฺธํ  โข  ปน  เม  อคฺคิเวสฺสน  วิริยํ  โหติ  อสลฺลีนํ  อุปฏฺิตา สติ  
<span class="LineNumber"> 013 </span>อปฺปมฺมุฏฺา   สารทฺโธ   จ   ปน   เม  กาโย  โหติ  อปฺปฏิปฺปสฺสทฺโธ  
<span class="LineNumber"> 014 </span>เตเนว  ทุกฺขปฺปธาเนน  ปธานาภิตุนฺนสฺส  สโต  ฯ  เอวรูปาปิ  โข  เม  
<span class="LineNumber"> 015 </span>อคฺคิเวสฺสน  อุปฺปนฺนา  ทุกฺขา  เวทนา  จิตฺตํ  น  ปริยาทาย  ติฏฺติ  ฯ  
<span class="LineNumber"> 016 </span>อปิสฺสุ    มํ    อคฺคิเวสฺสน   เทวตา   ทิสฺวา   เอวมาหํสุ   กาลกโต  
<span class="LineNumber"> 017 </span>สมโณ   โคตโมติ   ฯ   เอกจฺจา   เทวตา   เอวมาหํสุ  น  กาลกโต  
<span class="LineNumber"> 018 </span>สมโณ  โคตโม  อปิจ  กาลํ  กโรตีติ  ฯ  เอกจฺจา  เทวตา  เอวมาหํสุ  
<span class="LineNumber"> 019 </span>น   กาลกโต   สมโณ   โคตโม   นปิ   กาลํ   กโรติ   อรหํ  สมโณ  
<span class="LineNumber"> 020 </span>โคตโม วิหาโร เตฺวว โส อรหโต เอวรูโป โหตีติ ฯ  
<span class="LineNumber"> 021 </span>#๑ ม. เม ฯ  
