<span class="LineNumber"> 001 </span>                    มหาธมฺมสมาทานสุตฺตํ  
<span class="LineNumber"> 002 </span>     [๕๒๐]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ  
<span class="LineNumber"> 003 </span>เชตวเน   อนาถปิณฺฑิกสฺส   อาราเม   ฯ   ตตฺร   โข   ภควา  ภิกฺขู  
<span class="LineNumber"> 004 </span>อามนฺเตสิ ภิกฺขโวติ ฯ ภทนฺเตติ เต ภิกฺขู ภควโต ปจฺจสฺโสสุํ ฯ  
<span class="LineNumber"> 005 </span>     [๕๒๑]  ภควา  เอตทโวจ  เยภุยฺเยน  ภิกฺขเว  สตฺตา เอวํกามา  
<span class="LineNumber"> 006 </span>เอวํฉนฺทา     เอวํอธิปฺปายา     อโห     วต    อนิฏฺา    อกนฺตา  
<span class="LineNumber"> 007 </span>อมนาปา  [๑]  ปริหาเยยฺยุํ  อิฏฺา กนฺตา มนาปา [๑] อภิวฑฺเฒยฺยุนฺติ  
<span class="LineNumber"> 008 </span>เตสํ   ภิกฺขเว   สตฺตานํ   เอวํกามานํ   เอวํฉนฺทานํ   เอวํอธิปฺปายานํ  
<span class="LineNumber"> 009 </span>อนิฏฺา    อกนฺตา    อมนาปา   ธมฺมา   อภิวฑฺฒนฺติ   อิฏฺา   กนฺตา  
<span class="LineNumber"> 010 </span>มนาปา    ธมฺมา    ปริหายนฺติ   ตตฺร   ตุเมฺห   ภิกฺขเว   ตํ   กิสฺส  
<span class="LineNumber"> 011 </span>เหตุ  ๒  ปจฺเจถาติ  ฯ  ภควํมูลกา  โน  ภนฺเต  ธมฺมา  ภควํเนตฺติกา  
<span class="LineNumber"> 012 </span>ภควํปฏิสรณา    สาธุ   วต   ภนฺเต   ภควนฺตํเยว   ปฏิภาตุ   เอตสฺส  
<span class="LineNumber"> 013 </span>ภาสิตสฺส   อตฺโถ   ภควโต   สุตฺวา   ภิกฺขู   ธาเรสฺสนฺตีติ  ฯ  เตนหิ  
<span class="LineNumber"> 014 </span>ภิกฺขเว   สุณาถ   สาธุกํ   มนสิกโรถ   ภาสิสฺสามีติ  ฯ  เอวํ  ภนฺเตติ  
<span class="LineNumber"> 015 </span>โข เต ภิกฺขู ภควโต ปจฺจสฺโสสุํ ฯ  
<span class="LineNumber"> 016 </span>     [๕๒๒]   ภควา   เอตทโวจ   อิธ  ภิกฺขเว  อสฺสุตวา  ปุถุชฺชโน  
<span class="LineNumber"> 017 </span>อริยานํ    อทสฺสาวี    อริยธมฺมสฺส    อโกวิโท   อริยธมฺเม   อวินีโต  
<span class="LineNumber"> 018 </span>สปฺปุริสานํ     อทสฺสาวี    สปฺปุริสธมฺมสฺส    อโกวิโท    สปฺปุริสธมฺเม  
<span class="LineNumber"> 019 </span>อวินีโต  เสวิตพฺเพ  ธมฺเม  น  ชานาติ  อเสวิตพฺเพ  ธมฺเม  น ชานาติ  
<span class="LineNumber"> 020 </span>#๑ โป. ม. ธมฺมา ฯ ๒. สี. ยุ. กึ เหตุํ ฯ  
