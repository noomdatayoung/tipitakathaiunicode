<span class="LineNumber"> 001 </span>อาวุโส   อนุรุทฺธ   ภิกฺขุนา   โคสิงฺคสาลวนํ  โสเภยฺยาติ  เอวํ  วุตฺเต  
<span class="LineNumber"> 002 </span>ภนฺเต    อายสฺมา   อนุรุทฺโธ   มํ   เอตทโวจ   อิธาวุโส   สารีปุตฺต  
<span class="LineNumber"> 003 </span>ภิกฺขุ   ทิพฺเพน   จกฺขุนา  วิสุทฺเธน  อติกฺกนฺตมานุสเกน  สหสฺสํ  โลกานํ  
<span class="LineNumber"> 004 </span>โวโลเกติ   เสยฺยถาปิ   อาวุโส   จกฺขุมา   ปุริโส  อุปริปาสาทวรคโต  
<span class="LineNumber"> 005 </span>สหสฺสํ   เนมิมณฺฑลานํ   โวโลเกยฺย   เอวเมว  โข  อาวุโส  สารีปุตฺต  
<span class="LineNumber"> 006 </span>ภิกฺขุ   ทิพฺเพน   จกฺขุนา  วิสุทฺเธน  อติกฺกนฺตมานุสเกน  สหสฺสํ  โลกานํ  
<span class="LineNumber"> 007 </span>โวโลเกติ   เอวรูเปน  โข  อาวุโส  สารีปุตฺต  ภิกฺขุนา  โคสิงฺคสาลวนํ  
<span class="LineNumber"> 008 </span>โสเภยฺยาติ   ฯ   สาธุ   สาธุ   สารีปุตฺต   ยถาตํ  อนุรุทฺโธว  สมฺมา  
<span class="LineNumber"> 009 </span>พฺยากรมาโน   พฺยากเรยฺย   อนุรุทฺโธ   หิ  สารีปุตฺต  ทิพฺเพน  จกฺขุนา  
<span class="LineNumber"> 010 </span>วิสุทฺเธน อติกฺกนฺตมานุสเกน สหสฺสํ โลกานํ โวโลเกตีติ ฯ  
<span class="LineNumber"> 011 </span>     [๓๗๙]   เอวํ   วุตฺเต   อหํ   ภนฺเต   อายสฺมนฺตํ   มหากสฺสปํ  
<span class="LineNumber"> 012 </span>เอตทโวจํ  พฺยากตํ  โข  อาวุโส  กสฺสป  อายสฺมตา  อนุรุทฺเธน ยถาสกํ  
<span class="LineNumber"> 013 </span>ปฏิภานํ    ตตฺถทานิ   มยํ   อายสฺมนฺตํ   มหากสฺสปํ   ปุจฺฉาม   ฯเปฯ  
<span class="LineNumber"> 014 </span>กถํรูเปน   [๑]  อาวุโส  กสฺสป  ภิกฺขุนา  โคสิงฺคสาลวนํ  โสเภยฺยาติ  
<span class="LineNumber"> 015 </span>เอวํ   วุตฺเต   ภนฺเต  อายสฺมา  มหากสฺสโป  มํ  เอตทโวจ  อิธาวุโส  
<span class="LineNumber"> 016 </span>สารีปุตฺต    ภิกฺขุ    อตฺตนา   จ   อารฺโก   โหติ   อารฺกตฺตสฺส  
<span class="LineNumber"> 017 </span>จ   วณฺณวาที   อตฺตนา   จ   ปิณฺฑปาติโก   โหติ   ฯเปฯ   ปํสุกูลิโก  
<span class="LineNumber"> 018 </span>โหติ  ...  เตจีวริโก โหติ ... อปฺปิจฺโฉ โหติ ... สนฺตุฏฺโ โหติ ...  
<span class="LineNumber"> 019 </span>ปวิวิตฺโต  โหติ  ...  อสํสฏฺโ   โหติ  ...  อารทฺธวิริโย  โหติ ...  
<span class="LineNumber"> 020 </span>สีลสมฺปนฺโน โหติ ... สมาธิสมฺปนฺโน โหติ ... ปฺาสมฺปนฺโน โหติ  ...  
<span class="LineNumber"> 021 </span>#๑ โป. ม. ยุ. โข ฯ  
