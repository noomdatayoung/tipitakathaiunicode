<span class="LineNumber"> 001 </span>     [๔๒๓]    ตสฺส    มยฺหํ    อคฺคิเวสฺสน   เอตทโหสิ   ยนฺนูนาหํ  
<span class="LineNumber"> 002 </span>สพฺพโส  อาหารุปจฺเฉทาย  ปฏิปชฺเชยฺยนฺติ  ฯ  อถ  โข  มํ  อคฺคิเวสฺสน  
<span class="LineNumber"> 003 </span>เทวตา   อุปสงฺกมิตฺวา   เอตทโวจุํ   มา   โข   ตฺวํ  มาริส  สพฺพโส  
<span class="LineNumber"> 004 </span>อาหารุปจฺเฉทาย    ปฏิปชฺชิ    สเจ    โข    ตฺวํ   มาริส   สพฺพโส  
<span class="LineNumber"> 005 </span>อาหารุปจฺเฉทาย    ปฏิปชฺชิสฺสสิ    ตสฺส    เต    มยํ   ทิพฺพํ   โอชํ  
<span class="LineNumber"> 006 </span>โลมกูเปหิ   อชฺโฌหริสฺสาม   ตาย   ตฺวํ   ยาเปสฺสสีติ  ฯ  ตสฺส  มยฺหํ  
<span class="LineNumber"> 007 </span>อคฺคิเวสฺสน   เอตทโหสิ   อหฺเจว   โข    ปน  สพฺพโส  ชทฺธุกํ  ๑  
<span class="LineNumber"> 008 </span>ปฏิชาเนยฺยํ    อิมา    จ   เม   เทวตา   ทิพฺพํ   โอชํ   โลมกูเปหิ  
<span class="LineNumber"> 009 </span>อชฺโฌหเรยฺยุํ  ตาย  จาหํ  ยาเปยฺยํ  ตํ  มุํ  อสฺส  มุสาติ  ฯ  โส โข  
<span class="LineNumber"> 010 </span>อหํ อคฺคิเวสฺสน ตา เทวตา ปจฺจาจิกฺขามิ อลนฺติ วทามิ ฯ  
<span class="LineNumber"> 011 </span>     [๔๒๔]    ตสฺส    มยฺหํ    อคฺคิเวสฺสน   เอตทโหสิ   ยนฺนูนาหํ  
<span class="LineNumber"> 012 </span>โถกํ   โถกํ   อาหารํ   อาหาเรยฺยํ   ปสตํ   ปสตํ  ยทิ  วา  มุคฺคยูสํ  
<span class="LineNumber"> 013 </span>ยทิ   วา   กุลตฺถยูสํ   ยทิ  วา  กฬายยูสํ  ยทิ  วา  หเรณุกยูสนฺติ  ฯ  
<span class="LineNumber"> 014 </span>โส  โข  อหํ  อคฺคิเวสฺสน  โถกํ  โถกํ  อาหารํ  อาหาเรสึ  ปสตํ ปสตํ  
<span class="LineNumber"> 015 </span>ยทิ   วา   มุคฺคยูสํ  ยทิ  วา  กุลตฺถยูสํ  ยทิ  วา  กฬายยูสํ  ยทิ  วา  
<span class="LineNumber"> 016 </span>หเรณุกยูสํ    ฯ   ตสฺส   มยฺหํ   อคฺคิเวสฺสน   โถกํ   โถกํ   อาหารํ8  
<span class="LineNumber"> 017 </span>อาหารยโต   ปสตํ   ปสตํ  ยทิ  วา  มุคฺคยูสํ  ยทิ  วา  กุลตฺถยูสํ  ยทิ  
<span class="LineNumber"> 018 </span>วา   กฬายยูสํ   ยทิ   วา   หเรณุกยูสํ   อธิมตฺตกสิมานํ   ปตฺโต  เม  
<span class="LineNumber"> 019 </span>กาโย  โหติ  ฯ  เสยฺยถาปิ  นาม  อสีติกปพฺพานิ  วา  กาฬปพฺพานิ  วา  
<span class="LineNumber"> 020 </span>#๑ ม. อชชฺชิตํ ฯ ยุ. อชทฺธุกํ ฯ  
