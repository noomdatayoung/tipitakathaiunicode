<span class="LineNumber"> 001 </span>                     ปาสราสิสุตฺตํ ๑  
<span class="LineNumber"> 002 </span>     [๓๑๒]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ  
<span class="LineNumber"> 003 </span>เชตวเน   อนาถปิณฺฑิกสฺส   อาราเม  ฯ  อถ  โข  ภควา  ปุพฺพณฺหสมยํ  
<span class="LineNumber"> 004 </span>นิวาเสตฺวา     ปตฺตจีวรมาทาย    สาวตฺถึ    ปิณฺฑาย    ปาวิสิ    ฯ  
<span class="LineNumber"> 005 </span>อถ   โข   สมฺพหุลา   ภิกฺขู   เยน  อายสฺมา  อานนฺโท  เตนุปสงฺกมึสุ  
<span class="LineNumber"> 006 </span>อุปสงฺกมิตฺวา   อายสฺมนฺตํ   อานนฺทํ  เอตทโวจุํ  จิรสฺสุตา  โน  อาวุโส  
<span class="LineNumber"> 007 </span>อานนฺท   ภควตา   สมฺมุขา   ธมฺมี  กถา  สาธุ  มยํ  อาวุโส  อานนฺท  
<span class="LineNumber"> 008 </span>ลเภยฺยาม  ภควโต  สมฺมุขา  ธมฺมึ  กถํ  สวนายาติ  ฯ  เตนหายสฺมนฺโต  
<span class="LineNumber"> 009 </span>เยน    รมฺมกสฺส   พฺราหฺมณสฺส   อสฺสโม   เตนุปสงฺกมถ   อปฺเปวนาม  
<span class="LineNumber"> 010 </span>ลเภยฺยาถ   ภควโต   สมฺมุขา  ธมฺมึ  กถํ  สวนายาติ  ฯ  เอวมาวุโสติ  
<span class="LineNumber"> 011 </span>โข   เต   ภิกฺขู   อายสฺมโต   อานนฺทสฺส   ปจฺจสฺโสสุํ   ฯ  อถ  โข  
<span class="LineNumber"> 012 </span>ภควา   สาวตฺถิยํ   ปิณฺฑาย   จริตฺวา   ปจฺฉาภตฺตํ   ปิณฺฑปาตปฏิกฺกนฺโต  
<span class="LineNumber"> 013 </span>อายสฺมนฺตํ    อานนฺทํ   อามนฺเตสิ   อายามานนฺท   เยน   ปุพฺพาราโม  
<span class="LineNumber"> 014 </span>มิคารมาตุ   ปาสาโท   เตนุปสงฺกมิสฺสาม   ทิวาวิหารายาติ   ฯ   เอวํ  
<span class="LineNumber"> 015 </span>ภนฺเตติ   โข  อายสฺมา  อานนฺโท  ภควโต    ปจฺจสฺโสสิ  ฯ  อถ  โข  
<span class="LineNumber"> 016 </span>ภควา   อายสฺมตา   อานนฺเทน   สทฺธึ   เยน  ปุพฺพาราโม  มิคารมาตุ  
<span class="LineNumber"> 017 </span>ปาสาโท   เตนุปสงฺกมิ  ทิวาวิหาราย  ฯ  อถ  โข  ภควา  สายณฺหสมยํ  
<span class="LineNumber"> 018 </span>ปฏิสลฺลานา   วุฏฺิโต   อายสฺมนฺตํ   อานนฺทํ   อามนฺเตสิ  อายามานนฺท  
<span class="LineNumber"> 019 </span>#๑ ยุ. อริยปริเยสนสุตฺตนฺติ ทิสฺสติ ฯ  
