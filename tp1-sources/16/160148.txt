<span class="LineNumber"> 001 </span>ปสฺสนฺตา   อเนกวิหิตํ   อิทฺธิวิธํ   ปจฺจนุโภถ   เอโกปิ   หุตฺวา  พหุธา  
<span class="LineNumber"> 002 </span>โหถ   พหุธาปิ   หุตฺวา   เอโก   โหถ  อาวิภาวํ  ติโรภาวํ  ติโรกุฑฺฑํ  
<span class="LineNumber"> 003 </span>ติโรปาการํ   ติโรปพฺพตํ   อสชฺชมานา   คจฺฉถ   เสยฺยถาปิ   อากาเส  
<span class="LineNumber"> 004 </span>ปวิยาปิ    อุมฺมุชฺชนิมฺมุชฺชํ    กโรถ    เสยฺยถาปิ    อุทเก   อุทเกปิ  
<span class="LineNumber"> 005 </span>อภิชฺชมาเน   คจฺฉถ   เสยฺยถาปิ   ปวิยํ  อากาเสปิ  ปลฺลงฺเกน  กมถ  
<span class="LineNumber"> 006 </span>เสยฺยถาปิ    ปกฺขี    สกุโณ    อิเมปิ    จนฺทิมสุริเย    เอวํมหิทฺธิเก  
<span class="LineNumber"> 007 </span>เอวํมหานุภาเว    ปาณินา   ปริมสถ   ปริมชฺชถ   ยาว   พฺรหฺมโลกาปิ  
<span class="LineNumber"> 008 </span>กาเยน วสํ วตฺเตถาติ ฯ โน เหตํ อาวุโส ฯ  
<span class="LineNumber"> 009 </span>     [๒๘๔]  อปิ  นุ  ตุเมฺห  อายสฺมนฺโต เอวํ ชานนฺตา เอวํ ปสฺสนฺตา  
<span class="LineNumber"> 010 </span>ทิพฺพาย  โสตธาตุยา  วิสุทฺธาย  อติกฺกนฺตมานุสิกาย  อุโภ  สทฺเท  สุณาถ  
<span class="LineNumber"> 011 </span>ทิพฺเพ จ มานุเส จ เย ทูเร สนฺติเก จาติ ฯ โน เหตํ อาวุโส ฯ  
<span class="LineNumber"> 012 </span>     [๒๘๕]  อปิ  นุ  ตุเมฺห  อายสฺมนฺโต เอวํ ชานนฺตา เอวํ ปสฺสนฺตา  
<span class="LineNumber"> 013 </span>ปรสตฺตานํ   ปรปุคฺคลานํ   เจตสา  เจโต  ปริจฺจ  ชานาถ  สราคํ  วา  
<span class="LineNumber"> 014 </span>จิตฺตํ    สราคํ   จิตฺตนฺติ   ปชานาถ   วีตราคํ   วา   จิตฺตํ   วีตราคํ  
<span class="LineNumber"> 015 </span>จิตฺตนฺติ   ปชานาถ   สโทสํ   วา   จิตฺตํ   สโทสํ   จิตฺตนฺติ  ปชานาถ  
<span class="LineNumber"> 016 </span>วีตโทสํ   วา   จิตฺตํ   วีตโทสํ   จิตฺตนฺติ  ปชานาถ  สโมหํ  วา  จิตฺตํ  
<span class="LineNumber"> 017 </span>สโมหํ   จิตฺตนฺติ   ปชานาถ   วีตโมหํ   วา   จิตฺตํ   วีตโมหํ  จิตฺตนฺติ  
<span class="LineNumber"> 018 </span>ปชานาถ   สงฺขิตฺตํ   วา   จิตฺตํ   สงฺขิตฺตํ  จิตฺตนฺติ  ปชานาถ  วิกฺขิตฺตํ  
<span class="LineNumber"> 019 </span>วา   จิตฺตํ   วิกฺขิตฺตํ   จิตฺตนฺติ  ปชานาถ  มหคฺคตํ  วา  จิตฺตํ  มหคฺคตํ  
<span class="LineNumber"> 020 </span>จิตฺตนฺติ    ปชานาถ    อมหคฺคตํ    วา    จิตฺตํ   อมหคฺคตํ   จิตฺตนฺติ   
