<span class="LineNumber"> 001 </span>คจฺฉติ อาปทาสุ อุมฺมตฺติกาย อาทิกมฺมิกายาติ ฯ   
<span class="LineNumber"> 002 </span>   ________   
<span class="LineNumber"> 003 </span>  ตุวฏฺฏวคฺคสฺส นวมสิกฺขาปทํ  
<span class="LineNumber"> 004 </span>   [๒๘๙]  เตน  สมเยน  พุทฺโธ  ภควา  ราชคเห  วิหรติ เวฬุวเน  
<span class="LineNumber"> 005 </span>กลนฺทกนิวาเป   ฯ   เตน   โข   ปน   สมเยน  ภิกฺขุนิโย  อนฺโตวสฺสํ  
<span class="LineNumber"> 006 </span>จาริกํ   จรนฺติ   ฯ   มนุสฺสา   อุชฺฌายนฺติ   ขียนฺติ   วิปาเจนฺติ   กถํ  
<span class="LineNumber"> 007 </span>หิ   นาม   ภิกฺขุนิโย   อนฺโตวสฺสํ   จาริกํ   จริสฺสนฺติ  หริตานิ  ติณานิ 
<span class="LineNumber"> 008 </span>สมฺมทฺทนฺตา  เอกินฺทฺริยํ   ชีวํ   วิเหเนฺตา   พหู   ขุทฺทเก   ปาเณ 
<span class="LineNumber"> 009 </span>สงฺฆาฏํ   อาปาเทนฺตาติ   ฯ   อสฺโสสุํ  โข  ภิกฺขุนิโย  เตสํ  มนุสฺสานํ  
<span class="LineNumber"> 010 </span>อุชฺฌายนฺตานํ  ขียนฺตานํ  วิปาเจนฺตานํ   ฯ   ยา   ตา   ภิกฺขุนิโย  
<span class="LineNumber"> 011 </span>อปฺปิจฺฉา   ฯเปฯ   ตา   อุชฺฌายนฺติ  ขียนฺติ  วิปาเจนฺติ  กถํ  หิ  นาม 
<span class="LineNumber"> 012 </span>ภิกฺขุนิโย   อนฺโตวสฺสํ   จาริกํ   จริสฺสนฺตีติ  ฯเปฯ  สจฺจํ  กิร  ภิกฺขเว
<span class="LineNumber"> 013 </span>ภิกฺขุนิโย   อนฺโตวสฺสํ   จาริกํ   จรนฺตีติ  ฯ  สจฺจํ  ภควาติ  ฯ  วิครหิ  
<span class="LineNumber"> 014 </span>พุทฺโธ  ภควา  กถํ   หิ   นาม   ภิกฺขเว   ภิกฺขุนิโย   อนฺโตวสฺสํ
<span class="LineNumber"> 015 </span>จาริกํ   จริสฺสนฺติ   เนตํ   ภิกฺขเว  อปฺปสนฺนานํ  วา  ปสาทาย  ฯเปฯ 
<span class="LineNumber"> 016 </span>เอวฺจ   ปน   ภิกฺขเว   ภิกฺขุนิโย   อิมํ   สิกฺขาปทํ   อุทฺทิสนฺตุ   ยา  
<span class="LineNumber"> 017 </span>ปน ภิกฺขุนี อนฺโตวสฺสํ จาริกํ จเรยฺย ปาจิตฺติยนฺติ ฯ  
<span class="LineNumber"> 018 </span>   [๒๙๐]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ   
<span class="LineNumber"> 019 </span>อิมสฺมึ   อตฺเถ   อธิปฺเปตา   ภิกฺขุนีติ   ฯ   อนฺโตวสฺสนฺติ   ปุริมํ  วา 
<span class="LineNumber"> 020 </span>เตมาสํ  ปจฺฉิมํ  วา  เตมาสํ  อวสิตฺวา ฯ จาริกํ จเรยฺยาติ กุกฺกุฏสํปาเต 
