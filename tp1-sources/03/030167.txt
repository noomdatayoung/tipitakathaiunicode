<span class="LineNumber"> 001 </span>อิมสฺมึ  อตฺเถ  อธิปฺเปตา  ภิกฺขุนีติ  ฯ  อาสนฺทิ  นาม  อติกฺกนฺตปฺ-
<span class="LineNumber"> 002 </span>ปมาณา  วุจฺจติ   ฯ   ปลฺลงฺโก   นาม   อาหริเมหิ   วาเลหิ   กโต  โหติ  ฯ  
<span class="LineNumber"> 003 </span>ปริภุฺเชยฺยาติ  ตสฺมึ  อภินิสีทติ   วา   อภินิปชฺชติ   วา   อาปตฺติ  
<span class="LineNumber"> 004 </span>ปาจิตฺติยสฺส ฯ  
<span class="LineNumber"> 005 </span>   [๓๐๐]  อนาปตฺติ   อาสนฺทิยา   ปาเท   ฉินฺทิตฺวา   ปริภุฺชติ 
<span class="LineNumber"> 006 </span>ปลฺลงฺกสฺส  วาเล  ภินฺทิตฺวา  ปริภุฺชติ  อุมฺมตฺติกาย 
<span class="LineNumber"> 007 </span>อาทิกมฺมิกายาติ ฯ   
<span class="LineNumber"> 008 </span>  จิตฺตาคารวคฺคสฺส ตติยสิกฺขาปทํ  
<span class="LineNumber"> 009 </span>   [๓๐๑]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน  
<span class="LineNumber"> 010 </span>อนาถปิณฺฑิกสฺส   อาราเม   ฯ   เตน   โข   ปน  สมเยน  ฉพฺพคฺคิยา  
<span class="LineNumber"> 011 </span>ภิกฺขุนิโย  สุตฺตํ   กนฺตนฺติ   ฯ   มนุสฺสา   วิหารจาริกํ   อาหิณฺฑนฺตา 
<span class="LineNumber"> 012 </span>ปสฺสิตฺวา   อุชฺฌายนฺติ   ขียนฺติ   วิปาเจนฺติ   กถํ   หิ  นาม  ภิกฺขุนิโย
<span class="LineNumber"> 013 </span>สุตฺตํ   กนฺติสฺสนฺติ   เสยฺยถาปิ   คิหินิโย   กามโภคินิโยติ   ฯ  อสฺโสสุํ 
<span class="LineNumber"> 014 </span>โข  ภิกฺขุนิโย  เตสํ  มนุสฺสานํ  อุชฺฌายนฺตานํ  ขียนฺตานํ  วิปาเจนฺตานํ ฯ 
<span class="LineNumber"> 015 </span>ยา  ตา   ภิกฺขุนิโย   อปฺปิจฺฉา   ฯเปฯ   ตา   อุชฺฌายนฺติ   ขียนฺติ  
<span class="LineNumber"> 016 </span>วิปาเจนฺติ   กถํ  หิ  นาม  ฉพฺพคฺคิยา  ภิกฺขุนิโย  สุตฺตํ  กนฺติสฺสนฺตีติ  ฯ
<span class="LineNumber"> 017 </span>ฯเปฯ   สจฺจํ   กิร  ภิกฺขเว  ฉพฺพคฺคิยา  ภิกฺขุนิโย  สุตฺตํ  กนฺตนฺตีติ  ฯ
<span class="LineNumber"> 018 </span>สจฺจํ   ภควาติ   ฯ   วิครหิ   พุทฺโธ   ภควา  กถํ  หิ  นาม  ภิกฺขเว  
<span class="LineNumber"> 019 </span>ฉพฺพคฺคิยา   ภิกฺขุนิโย   สุตฺตํ   กนฺติสฺสนฺติ   เนตํ  ภิกฺขเว  อปฺปสนฺนานํ 
