<span class="LineNumber"> 001 </span>   นิสฺสคฺคิยกณฺฑํ  
<span class="LineNumber"> 002 </span>   อิเม  โข  ปนยฺยาโย  ตึส  นิสฺสคฺคิยา  ปาจิตฺติยา  ธมฺมา อุทฺเทสํ  
<span class="LineNumber"> 003 </span>อาคจฺฉนฺติ ฯ  
<span class="LineNumber"> 004 </span>  ปตฺตวคฺคสฺส ปมสิกฺขาปทํ  
<span class="LineNumber"> 005 </span>   [๙๓]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน  
<span class="LineNumber"> 006 </span>อนาถปิณฺฑิกสฺส   อาราเม   ฯ   เตน   โข   ปน  สมเยน  ฉพฺพคฺคิยา  
<span class="LineNumber"> 007 </span>ภิกฺขุนิโย   พหุปตฺเต   ๑   สนฺนิจยํ  กโรนฺติ  ฯ  มนุสฺสา  วิหารจาริกํ
<span class="LineNumber"> 008 </span>อาหิณฺฑนฺตา  ปสฺสิตฺวา  อุชฺฌายนฺติ   ขียนฺติ   วิปาเจนฺติ   กถํ   หิ 
<span class="LineNumber"> 009 </span>นาม   ภิกฺขุนิโย   พหุปตฺเต   สนฺนิจยํ   กริสฺสนฺติ  ปตฺตวณิชฺชํ  ๒  วา  
<span class="LineNumber"> 010 </span>ภิกฺขุนิโย   กริสฺสนฺติ   อามตฺติกาปณํ   วา   ปสาเรสฺสนฺตีติ  ฯ  อสฺโสสุํ  
<span class="LineNumber"> 011 </span>โข  ภิกฺขุนิโย  เตสํ  มนุสฺสานํ  อุชฺฌายนฺตานํ  ขียนฺตานํ  วิปาเจนฺตานํ ฯ 
<span class="LineNumber"> 012 </span>ยา  ตา   ภิกฺขุนิโย   อปฺปิจฺฉา   ฯเปฯ   ตา   อุชฺฌายนฺติ   ขียนฺติ  
<span class="LineNumber"> 013 </span>วิปาเจนฺติ  กถํ  หิ  นาม   ฉพฺพคฺคิยา   ภิกฺขุนิโย   ปตฺตสนฺนิจยํ
<span class="LineNumber"> 014 </span>กริสฺสนฺตีติ  ฯเปฯ  สจฺจํ  กิร  ภิกฺขเว  ฉพฺพคฺคิยา  ภิกฺขุนิโย ปตฺตสนฺนิจยํ 
<span class="LineNumber"> 015 </span>กโรนฺตีติ   ฯ   สจฺจํ   ภควาติ   ฯ   วิครหิ   พุทฺโธ  ภควา  กถํ  หิ 
<span class="LineNumber"> 016 </span>นาม   ภิกฺขเว   ฉพฺพคฺคิยา   ภิกฺขุนิโย   ปตฺตสนฺนิจยํ   กริสฺสนฺติ  เนตํ 
<span class="LineNumber"> 017 </span>ภิกฺขเว   อปฺปสนฺนานํ   วา   ปสาทาย   ฯเปฯ  เอวฺจ  ปน  ภิกฺขเว   
<span class="LineNumber"> 018 </span>ภิกฺขุนิโย   อิมํ   สิกฺขาปทํ   อุทฺทิสนฺตุ   ยา   ปน  ภิกฺขุนี  ปตฺตสนฺนิจยํ
<span class="LineNumber"> 019 </span>#๑ ม. พหูปตฺเต  ๒ ม. ปตฺตวาณิชฺชํ ฯ  
