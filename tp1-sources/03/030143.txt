<span class="LineNumber"> 001 </span>  				นคฺควคฺคสฺส นวมสิกฺขาปทํ  
<span class="LineNumber"> 002 </span>   [๒๔๙]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน  
<span class="LineNumber"> 003 </span>อนาถปิณฺฑิกสฺส   อาราเม   ฯ   เตน   โข  ปน  สมเยน  ถุลฺลนนฺทาย  
<span class="LineNumber"> 004 </span>ภิกฺขุนิยา  อุปฏฺากกุลํ   ถุลฺลนนฺทํ   ภิกฺขุนึ   เอตทโวจ   สเจ   มยํ  
<span class="LineNumber"> 005 </span>อยฺเย   สกฺโกม   ภิกฺขุนีสงฺฆสฺส   จีวรํ  ทสฺสามาติ  ฯ  เตน  โข  ปน 
<span class="LineNumber"> 006 </span>สมเยน   วสฺสํ   วุตฺถา   ภิกฺขุนิโย   จีวรํ  ภาเชตุกามา  สนฺนิปตึสุ  ฯ 
<span class="LineNumber"> 007 </span>ถุลฺลนนฺทา  ภิกฺขุนี   ตา   ภิกฺขุนิโย   เอตทโวจ   อาคเมถ   อยฺเย 
<span class="LineNumber"> 008 </span>อตฺถิ   ภิกฺขุนีสงฺฆสฺส   จีวรปจฺจาสาติ   ฯ   ภิกฺขุนิโย  ถุลฺลนนฺทํ  ภิกฺขุนึ  
<span class="LineNumber"> 009 </span>เอตทโวจุํ   คจฺฉยฺเย   ตํ   จีวรํ   ชานาหีติ   ฯ   ถุลฺลนนฺทา  ภิกฺขุนี 
<span class="LineNumber"> 010 </span>เยน   ตํ   กุลํ   เตนุปสงฺกมิ   อุปสงฺกมิตฺวา  เต  มนุสฺเส  เอตทโวจ 
<span class="LineNumber"> 011 </span>เทถาวุโส  ภิกฺขุนีสงฺฆสฺส  จีวรนฺติ  ฯ  น มยํ อยฺเย สกฺโกม ภิกฺขุนีสงฺฆสฺส
<span class="LineNumber"> 012 </span>จีวรํ  ทาตุนฺติ  ฯ  ถุลฺลนนฺทา  ภิกฺขุนี  ภิกฺขุนีนํ  เอตมตฺถํ
<span class="LineNumber"> 013 </span>อาโรเจสิ   ฯ   ยา  ตา  ภิกฺขุนิโย  อปฺปิจฺฉา  ฯเปฯ  ตา  อุชฺฌายนฺติ 
<span class="LineNumber"> 014 </span>ขียนฺติ  วิปาเจนฺติ  กถํ  หิ  นาม  อยฺยา  ถุลฺลนนฺทา ทุพฺพลจีวรปจฺจาสาย
<span class="LineNumber"> 015 </span>จีวรกาลสมยํ   อติกฺกาเมสฺสตีติ  ฯเปฯ  สจฺจํ  กิร  ภิกฺขเว 
<span class="LineNumber"> 016 </span>ถุลฺลนนฺทา  ภิกฺขุนี  ทุพฺพลจีวรปจฺจาสาย  จีวรกาลสมยํ อติกฺกาเมตีติ ๑ ฯ  
<span class="LineNumber"> 017 </span>สจฺจํ  ภควาติ  ฯ  วิครหิ  พุทฺโธ   ภควา   กถํ   หิ   นาม  
<span class="LineNumber"> 018 </span>ภิกฺขเว  ถุลฺลนนฺทา  ภิกฺขุนี  ทุพฺพลจีวรปจฺจาสาย  จีวรกาลสมยํ 
<span class="LineNumber"> 019 </span>#๑ ม. ยุ. อติกฺกาเมสีติ ฯ   
