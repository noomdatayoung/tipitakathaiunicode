<span class="LineNumber"> 001 </span>เอตทโวจุํ   กหนฺตํ   อยฺเย   อาสนนฺติ   ฯ   นาหนฺตํ  อาวุโส  อาสนํ   
<span class="LineNumber"> 002 </span>ปสฺสามีติ  ฯ  เทหยฺเย  ๑ ตํ อาสนนฺติ ปริภาสิตฺวา นิจฺจภตฺตํ ปจฺฉินฺทึสุ ฯ
<span class="LineNumber"> 003 </span>อถโข  เต  มนุสฺสา  ฆรํ  โสเธนฺตา  ตํ  อาสนํ ภาชนนฺตริกาย ปสฺสิตฺวา  
<span class="LineNumber"> 004 </span>ตํ   ภิกฺขุนึ   ขมาเปตฺวา   นิจฺจภตฺตํ  ปฏฺเปสุํ  ฯ  อถโข  สา  ภิกฺขุนี
<span class="LineNumber"> 005 </span>ภิกฺขุนีนํ  เอตมตฺถํ  อาโรเจสิ  ฯ  ยา  ตา  ภิกฺขุนิโย  อปฺปิจฺฉา  ฯเปฯ 
<span class="LineNumber"> 006 </span>ตา  อุชฺฌายนฺติ  ขียนฺติ  วิปาเจนฺติ  กถํ   หิ   นาม   ภิกฺขุนี
<span class="LineNumber"> 007 </span>ปุเรภตฺตํ   กุลานิ  อุปสงฺกมิตฺวา  อาสเน  นิสีทิตฺวา  สามิเก  อนาปุจฺฉา
<span class="LineNumber"> 008 </span>ปกฺกมิสฺสตีติ   ฯเปฯ   สจฺจํ   กิร   ภิกฺขเว   ภิกฺขุนี  ปุเรภตฺตํ  กุลานิ
<span class="LineNumber"> 009 </span>อุปสงฺกมิตฺวา  อาสเน  นิสีทิตฺวา  สามิเก  อนาปุจฺฉา  ปกฺกมตีติ  ๒  ฯ  
<span class="LineNumber"> 010 </span>สจฺจํ   ภควาติ   ฯ   วิครหิ   พุทฺโธ   ภควา  กถํ  หิ  นาม  ภิกฺขเว  
<span class="LineNumber"> 011 </span>ภิกฺขุนี   ปุเรภตฺตํ   กุลานิ   อุปสงฺกมิตฺวา   อาสเน  นิสีทิตฺวา  สามิเก 
<span class="LineNumber"> 012 </span>อนาปุจฺฉา   ปกฺกมิสฺสติ   เนตํ   ภิกฺขเว   อปฺปสนฺนานํ   วา  ปสาทาย 
<span class="LineNumber"> 013 </span>ฯเปฯ   เอวฺจ   ปน   ภิกฺขเว   ภิกฺขุนิโย   อิมํ  สิกฺขาปทํ  อุทฺทิสนฺตุ  
<span class="LineNumber"> 014 </span>ยา   ปน   ภิกฺขุนี   ปุเรภตฺตํ  กุลานิ  อุปสงฺกมิตฺวา  อาสเน  นิสีทิตฺวา  
<span class="LineNumber"> 015 </span>สามิเก อนาปุจฺฉา ปกฺกเมยฺย ปาจิตฺติยนฺติ ฯ  
<span class="LineNumber"> 016 </span>   [๑๙๘]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ   
<span class="LineNumber"> 017 </span>อิมสฺมึ  อตฺเถ  อธิปฺเปตา  ภิกฺขุนีติ  ฯ  ปุเรภตฺตํ  นาม  อรุณุคฺคมนํ  ๓ 
<span class="LineNumber"> 018 </span>อุปาทาย   ยาว   มชฺฌนฺติกา  ฯ  กุลํ  นาม  จตฺตาริ  กุลานิ  ขตฺติยกุลํ  
<span class="LineNumber"> 019 </span>พฺราหฺมณกุลํ   เวสฺสกุลํ   สุทฺทกุลํ  ฯ  อุปสงฺกมิตฺวาติ  ตตฺถ  คนฺตฺวา  ฯ
<span class="LineNumber"> 020 </span>#๑ ม. ยุ. เทถยฺเย ๒ ม. ยุ. ปกฺกามีติ ฯ ๓ ยุ. อรุณุคฺคํ ฯ  
