<span class="LineNumber"> 001 </span>     [๓๙๙]  กถํ  ภาวิตา  จ  กุณฺฑลิย  สตฺต  โพชฺฌงฺคา กถํ พหุลีกตา  
<span class="LineNumber"> 002 </span>วิชฺชาวิมุตฺตึ    ปริปูเรนฺติ   ฯ   อิธ   กุณฺฑลิย   ภิกฺขุ   สติสมฺโพชฺฌงฺคํ  
<span class="LineNumber"> 003 </span>ภาเวติ    วิเวกนิสฺสิตํ    วิราคนิสฺสิตํ    นิโรธนิสฺสิตํ   โวสฺสคฺคปริณามึ  
<span class="LineNumber"> 004 </span>ฯเปฯ    อุเปกฺขาสมฺโพชฺฌงฺคํ    ภาเวติ    วิเวกนิสฺสิตํ    วิราคนิสฺสิตํ  
<span class="LineNumber"> 005 </span>นิโรธนิสฺสิตํ   โวสฺสคฺคปริณามึ   ฯ   เอวํ  ภาวิตา  โข  กุณฺฑลิย  สตฺต  
<span class="LineNumber"> 006 </span>โพชฺฌงฺคา เอวํ พหุลีกตา วิชฺชาวิมุตฺตึ ปริปูเรนฺตีติ ฯ  
<span class="LineNumber"> 007 </span>     [๔๐๐]  เอวํ  วุตฺเต  กุณฺฑลิโย  ปริพฺพาชโก  ภควนฺตํ  เอตทโวจ  
<span class="LineNumber"> 008 </span>อภิกฺกนฺตํ   โภ   โคตม  อภิกฺกนฺตํ  โภ  โคตม  เสยฺยถาปิ  โภ  โคตม  
<span class="LineNumber"> 009 </span>นิกฺกุชฺชิตํ   วา   อุกฺกุชฺเชยฺย   ปฏิจฺฉนฺนํ   วา  วิวเรยฺย  มูฬฺหสฺส  วา  
<span class="LineNumber"> 010 </span>มคฺคํ   อาจิกฺเขยฺย  อนฺธกาเร  วา  เตลปฺปชฺโชตํ  ธาเรยฺย  จกฺขุมนฺโต  
<span class="LineNumber"> 011 </span>รูปานิ   ทกฺขนฺตีติ  ฯ  เอวเมว  โข  โภตา  โคตเมน  อเนกปริยาเยน  
<span class="LineNumber"> 012 </span>ธมฺโม    ปกาสิโต    เอสาหํ    ภวนฺตํ    โคตมํ    สรณํ    คจฺฉามิ  
<span class="LineNumber"> 013 </span>ธมฺมฺจ   ภิกฺขุสงฺฆฺจ   อุปาสกํ   มํ  ภวํ  โคตโม  ธาเรตุ  อชฺชตคฺเค  
<span class="LineNumber"> 014 </span>ปาณุเปตํ สรณงฺคตนฺติ ฯ  
<span class="LineNumber"> 015 </span>     [๔๐๑]  เสยฺยถาปิ  ภิกฺขเว  กูฏาคารสฺส  ยา  กาจิ  โคปานสิโย  
<span class="LineNumber"> 016 </span>สพฺพา    ตา    กูฏนินฺนา    กูฏโปณา   กูฏปพฺภารา   เอวเมว   โข  
<span class="LineNumber"> 017 </span>ภิกฺขเว  ภิกฺขุ  สตฺต  โพชฺฌงฺเค  ภาเวนฺโต สตฺต โพชฺฌงฺเค พหุลีกโรนฺโต  
<span class="LineNumber"> 018 </span>นิพฺพานนินฺโน โหติ นิพฺพานโปโณ นิพฺพานปพฺภาโร ฯ  
<span class="LineNumber"> 019 </span>     [๔๐๒]   กถฺจ   ภิกฺขเว   ภิกฺขุ   สตฺต  โพชฺฌงฺเค  ภาเวนฺโต  
<span class="LineNumber"> 020 </span>สตฺต   โพชฺฌงฺเค   พหุลีกโรนฺโต   นิพฺพานนินฺโน   โหติ   นิพฺพานโปโณ  
