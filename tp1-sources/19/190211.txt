<span class="LineNumber"> 001 </span>                    นาฬนฺทวคฺโค ทุติโย  
<span class="LineNumber"> 002 </span>     [๗๒๔]   สาวตฺถีนิทานํ  ฯ  อถ  โข  อายสฺมา  สารีปุตฺโต  เยน  
<span class="LineNumber"> 003 </span>ภควา   เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา  เอกมนฺตํ  
<span class="LineNumber"> 004 </span>นิสีทิ   ฯ   เอกมนฺตํ   นิสินฺโน   โข   อายสฺมา   สารีปุตฺโต  ภควนฺตํ  
<span class="LineNumber"> 005 </span>เอตทโวจ    มหาปุริโส    มหาปุริโสติ    ภนฺเต   วุจฺจติ   กิตฺตาวตา  
<span class="LineNumber"> 006 </span>นุ    โข   ภนฺเต   มหาปุริโส   โหตีติ   ฯ   วิมุตฺตจิตฺตตฺตา   ขฺวาหํ  
<span class="LineNumber"> 007 </span>สารีปุตฺต    มหาปุริโสติ   วทามิ   อวิมุตฺตจิตฺตตฺตา   โน   มหาปุริโสติ  
<span class="LineNumber"> 008 </span>วทามิ ฯ  
<span class="LineNumber"> 009 </span>     [๗๒๕]   กถฺจ  สารีปุตฺต  วิมุตฺตจิตฺโต  โหติ  ฯ  อิธ  สารีปุตฺต  
<span class="LineNumber"> 010 </span>ภิกฺขุ    กาเย    กายานุปสฺสี   วิหรติ   อาตาปี   สมฺปชาโน   สติมา  
<span class="LineNumber"> 011 </span>วิเนยฺย   โลเก   อภิชฺฌาโทมนสฺสํ   ฯ   ตสฺส   กาเย  กายานุปสฺสิโน  
<span class="LineNumber"> 012 </span>วิหรโต   จิตฺตํ   วิรชฺชติ   วิมุจฺจติ  อนุปาทาย  อาสเวหิ  ฯ  เวทนาสุม  
<span class="LineNumber"> 013 </span>จิตฺเต   ธมฺเมสุ   ธมฺมานุปสฺสี   วิหรติ   อาตาปี   สมฺปชาโน   สติมา  
<span class="LineNumber"> 014 </span>วิเนยฺย   โลเก   อภิชฺฌาโทมนสฺสํ   ฯ   ตสฺส  ธมฺเมสุ  ธมฺมานุปสฺสิโน  
<span class="LineNumber"> 015 </span>วิหรโต   จิตฺตํ   วิรชฺชติ   วิมุจฺจติ   อนุปาทาย   อาสเวหิ   ฯ  เอวํ  
<span class="LineNumber"> 016 </span>โข    สารีปุตฺต    วิมุตฺตจิตฺโต    โหติ   ฯ   วิมุตฺตจิตฺตตฺตา   ขฺวาหํ  
<span class="LineNumber"> 017 </span>สารีปุตฺต    มหาปุริโสติ   วทามิ   อวิมุตฺตจิตฺตตฺตา   โน   มหาปุริโสติ  
<span class="LineNumber"> 018 </span>วทามีติ ฯ  
<span class="LineNumber"> 019 </span>     [๗๒๖]  เอกํ  สมยํ  ภควา  นาฬนฺทายํ  วิหรติ ปาวาริกมฺพวเน ฯ  
