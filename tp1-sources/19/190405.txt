<span class="LineNumber"> 001 </span>เตลปฺปทีโป   ฌาเยยฺย   ตสฺเสว  เตลสฺส  จ  วฏฺฏิยา  จ  ปริยาทานา  
<span class="LineNumber"> 002 </span>อนาหาโร  นิพฺพาเยยฺย  ฯ  เอวเมว  โข  ภิกฺขเว  ภิกฺขุ  กายปริยนฺติกํ  
<span class="LineNumber"> 003 </span>เวทนํ    เวทยมาโน    กายปริยนฺติกํ   เวทนํ   เวทยามีติ   ปชานาติ  
<span class="LineNumber"> 004 </span>ชีวิตปริยนฺติกํ   เวทนํ   เวทยมาโน   ชีวิตปริยนฺติกํ   เวทนํ  เวทยามีติ  
<span class="LineNumber"> 005 </span>ปชานาติ     กายสฺส     เภทา    อุทฺธํ    ชีวิตปริยาทานา    อิเธว  
<span class="LineNumber"> 006 </span>สพฺพเวทยิตานิ อนภินนฺทิตานิ สีติภวิสฺสนฺตีติ ปชานาตีติ ฯ  
<span class="LineNumber"> 007 </span>     [๑๓๔๘]   เอวมฺเม   สุตํ  เอกํ  สมยํ  ภควา  เวสาลิยํ  วิหรติ  
<span class="LineNumber"> 008 </span>มหาวเน   กูฏาคารสาลายํ  ฯ  เตน  โข  ปน  สมเยน  ภควา  ภิกฺขูนํ  
<span class="LineNumber"> 009 </span>อเนกปริยาเยน     อสุภกถํ     กเถติ     อสุภาย    วณฺณํ    ภาสติ  
<span class="LineNumber"> 010 </span>อสุภภาวนาย   วณฺณํ   ภาสติ   ฯ   อถ  โข  ภควา  ภิกฺขู  อามนฺเตสิ  
<span class="LineNumber"> 011 </span>อิจฺฉามหํ   ภิกฺขเว   อทฺธมาสํ  ปฏิสลฺลียิตุํ  นมฺหิ  เกนจิ  อุปสงฺกมิตพฺโพ  
<span class="LineNumber"> 012 </span>อฺตฺร   เอเกน   ปิณฺฑปาตนีหารเกนาติ   ฯ  เอวํ  ภนฺเตติ  โข  เต  
<span class="LineNumber"> 013 </span>ภิกฺขู    ภควโต    ปฏิสฺสุตฺวา   นาสฺสุธ   โกจิ   ภควนฺตํ   อุปสงฺกมติ  
<span class="LineNumber"> 014 </span>อฺตฺร เอเกน ปิณฺฑปาตนีหารเกน ฯ  
<span class="LineNumber"> 015 </span>     [๑๓๔๙]   อถ  โข  เต  ภิกฺขู  ภควา  อเนกปริยาเยน  อสุภกถํ  
<span class="LineNumber"> 016 </span>กเถติ   ๑   อสุภาย   วณฺณํ   ภาสติ   อสุภภาวนาย   วณฺณํ  ภาสตีติ  
<span class="LineNumber"> 017 </span>อเนกาการโวการํ    อสุภภาวนานุโยคมนุยุตฺตา   วิหรนฺติ   เต   อิมินา  
<span class="LineNumber"> 018 </span>กาเยน    อฏฺฏิยมานา    ๒   หรายมานา   ชิคุจฺฉมานา   สตฺถหารกํ  
<span class="LineNumber"> 019 </span>ปริเยสนฺติ   ทสปิ   ภิกฺขู   เอกาเหน   สตฺถํ  อาหรนฺติ  วีสติปิ  ฯเปฯ  
<span class="LineNumber"> 020 </span>ตึสติปิ ภิกฺขู เอกาเหน สตฺถํ อาหรนฺติ ฯ  
<span class="LineNumber"> 021 </span>#๑ ยุ. กเถสิ ฯ เอวมุปริ ฯ ๒ ม. อฏฺฏียมานา ฯ  
