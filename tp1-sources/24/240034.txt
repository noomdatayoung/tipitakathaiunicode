<span class="LineNumber"> 001 </span>ปหีโน  อุจฺฉินฺนมูโล  ตาลาวตฺถุกโต  อนภาวํ  คโต  อายตึอนุปฺปาทธมฺโมติ  
<span class="LineNumber"> 002 </span>ปชานาติ   เอวํ   โข  ภิกฺขเว  ภิกฺขุ  สุวิมุตฺตปฺโ  โหติ  ฯ  เย  หิ  
<span class="LineNumber"> 003 </span>เกจิ   ภิกฺขเว   อตีตมทฺธานํ   อริยา  อริยวาเส  อาวสึสุ  สพฺเพ  เต  
<span class="LineNumber"> 004 </span>อิเมว  ทส  อริยวาเส  อาวสึสุ  เย  หิ  เกจิ  ภิกฺขเว  อนาคตมทฺธานํ  
<span class="LineNumber"> 005 </span>อริยา   อริยวาเส   อาวสิสฺสนฺติ   สพฺเพ  เต  อิเมว  ทส  อริยวาเส  
<span class="LineNumber"> 006 </span>อาวสิสฺสนฺติ  เย  หิ  เกจิ  ภิกฺขเว  เอตรหิ  อริยา อริยวาเส อาวสนฺติ  
<span class="LineNumber"> 007 </span>สพฺเพ  เต  อิเมว  ทส  อริยวาเส  อาวสนฺติ  อิเม  โข  ภิกฺขเว  ทส  
<span class="LineNumber"> 008 </span>อริยวาสา เย อริยา อาวสึสุ วา อาวสนฺติ วา อาวสิสฺสนฺติ วาติ ฯ  
<span class="LineNumber"> 009 </span>                    นาถกรณวคฺโค ทุติโย ฯ  
<span class="LineNumber"> 010 </span>                        ตสฺสุทฺทานํ  
<span class="LineNumber"> 011 </span>         เสนาสนา จ องฺคา จ     สํโยชนขิเลน จ  
<span class="LineNumber"> 012 </span>         อปฺปมาโท อาหุเนยฺโย     เทฺว นาถา เทฺววเสน จาติ ฯ  
<span class="LineNumber"> 013 </span>                      ___________  
<span class="LineNumber"> 014 </span>                     มหาวคฺโค ตติโย  
<span class="LineNumber"> 015 </span>     [๒๑]   สีโห   ภิกฺขเว  มิคราชา  สายณฺหสมยํ  อาสยา  นิกฺขมติ  
<span class="LineNumber"> 016 </span>อาสยา    นิกฺขมิตฺวา    วิชมฺภติ    วิชมฺภิตฺวา    สมนฺตา    จตุทฺทิสา  
<span class="LineNumber"> 017 </span>อนุวิโลเกติ  สมนฺตา  จตุทฺทิสา  ๑  อนุวิโลเกตฺวา ติกฺขตฺตุํ สีหนาทํ นทติ  
<span class="LineNumber"> 018 </span>ติกฺขตฺตุํ   สีหนาทํ   นทิตฺวา   โคจราย  ปกฺกมติ  ตํ  กิสฺส  เหตุ  มาหํ  
<span class="LineNumber"> 019 </span>ขุทฺทเก   ปาเณ  วิสมคเต  สงฺฆาตํ  อาปาเทสินฺติ  สีโหติ  โข  ภิกฺขเว  
<span class="LineNumber"> 020 </span>ตถาคตสฺเสตํ   อธิวจนํ   อรหโต   สมฺมาสมฺพุทฺธสฺส   ยํ   โข  ภิกฺขเว  
<span class="LineNumber"> 021 </span>#๑ ม. จตุทฺทิสํ ฯ  
