<span class="LineNumber"> 001 </span>อิมินา   อุปกฺกเมน   ปริกฺขยํ   ปริยาทานํ  คจฺเฉยฺย  น  เตฺวว  เอโก  
<span class="LineNumber"> 002 </span>อพฺพุโท   นิรโย   เสยฺยถาปิ   ภิกฺขุ  วีสติ  อพฺพุทา  นิรยา  เอวเมโก  
<span class="LineNumber"> 003 </span>นิรพฺพุโท   นิรโย  เสยฺยถาปิ  ภิกฺขุ  วีสติ  นิรพฺพุทา  นิรยา  เอวเมโก  
<span class="LineNumber"> 004 </span>อพพฺโพ  ๑  นิรโย  เสยฺยถาปิ  ภิกฺขุ  วีสติ  อพพฺพา  นิรยา เอวเมโก  
<span class="LineNumber"> 005 </span>อหโห   นิรโย   เสยฺยถาปิ   ภิกฺขุ   วีสติ   อหหา  นิรยา  เอวเมโก  
<span class="LineNumber"> 006 </span>อฏโฏ   นิรโย   เสยฺยถาปิ   ภิกฺขุ   วีสติ   อฏฏา  นิรยา  เอวเมโก  
<span class="LineNumber"> 007 </span>กุมุโท   นิรโย   เสยฺยถาปิ   ภิกฺขุ   วีสติ   กุมุทา  นิรยา  เอวเมโก  
<span class="LineNumber"> 008 </span>โสคนฺธิโก  นิรโย  เสยฺยถาปิ  ภิกฺขุ  วีสติ  โสคนฺธิกา  นิรยา เอวเมโก  
<span class="LineNumber"> 009 </span>อุปฺปโล  ๒  นิรโย  เสยฺยถาปิ  ภิกฺขุ อุปฺปลา นิรยา เอวเมโก ปุณฺฑรีโก  
<span class="LineNumber"> 010 </span>นิรโย   เสยฺยถาปิ   ภิกฺขุ   วีสติ  ปุณฺฑรีกา  นิรยา  เอวเมโก  ปทุโม  
<span class="LineNumber"> 011 </span>นิรโย   ปทุมํ   โข   ปน   ภิกฺขุ   นิรยํ   โกกาลิโก  ภิกฺขุ  อุปปนฺโน  
<span class="LineNumber"> 012 </span>สารีปุตฺตโมคฺคลฺลาเนสุ   จิตฺตํ   อาฆาเฏตฺวาติ   อิทมโวจ   ภควา  อิทํ  
<span class="LineNumber"> 013 </span>วตฺวาน สุคโต อถาปรํ เอตทโวจ สตฺถา  
<span class="LineNumber"> 014 </span>         ปุริสสฺส หิ ชาตสฺส        กุธารี ชายเต มุเข  
<span class="LineNumber"> 015 </span>         ยาย ฉินฺทติ อตฺตานํ       พาโล ทุพฺภาสิตํ ภณํ ฯ  
<span class="LineNumber"> 016 </span>         โย นินฺทิยํ ปสํสติ         ตํ วา นินฺทติ โย ปสํสิโย  
<span class="LineNumber"> 017 </span>         วิจินาติ มุเขน โส กลึ     กลินา เตน สุขํ น วินฺทติ ฯ  
<span class="LineNumber"> 018 </span>         อปฺปมตฺโต อยํ กลิ        โย อกฺเขสุ ธนปราชโย  
<span class="LineNumber"> 019 </span>                (สพฺพสฺสาปิ สหาปิ อตฺตนา)  
<span class="LineNumber"> 020 </span>                 อยเมว มหตฺตโร กลิ  
<span class="LineNumber"> 021 </span>#๑ ม. ยุ. อพุโพ ฯ ๒ ม. ยุ. อุปฺปลโก ฯ  
