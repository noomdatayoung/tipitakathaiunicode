<span class="LineNumber"> 001 </span>อณุสหคตา       กามราคานุสยา       ปฏิฆานุสยา       ตเทกฏฺเหิ  
<span class="LineNumber"> 002 </span>จ   กิเลเสหิ   จิตฺตํ   วิวิตฺตํ   โหติ   อรหโต   รูปราคา  อรูปราคา  
<span class="LineNumber"> 003 </span>มานา   อุทฺธจฺจา   อวิชฺชาย  มานานุสยา  ภวราคานุสยา  อวิชฺชานุสยา  
<span class="LineNumber"> 004 </span>ตเทกฏฺเหิ   จ   กิเลเสหิ   พหิทฺธา   จ  สพฺพนิมิตฺเตหิ  จิตฺตํ  วิวิตฺตํ  
<span class="LineNumber"> 005 </span>โหติ อยํ จิตฺตวิเวโก ฯ  
<span class="LineNumber"> 006 </span>     กตโม   อุปธิวิเวโก   ฯ  อุปธิ  วุจฺจนฺติ  กิเลสา  จ  ขนฺธา  จ  
<span class="LineNumber"> 007 </span>อภิสงฺขารา   จ   ฯ   อุปธิวิเวโก   วุจฺจติ   อมตํ  นิพฺพานํ  โย  โส  
<span class="LineNumber"> 008 </span>สพฺพสงฺขารสมโถ    สพฺพูปธิปฏินิสฺสคฺโค   ตณฺหกฺขโย   วิราโค   นิโรโธ  
<span class="LineNumber"> 009 </span>นิพฺพานํ อยํ อุปธิวิเวโก ฯ  
<span class="LineNumber"> 010 </span>     กายวิเวโก  จ  วูปกฏฺกายานํ  ๑  เนกฺขมฺมาภิรตานํ จิตฺตวิเวโก  
<span class="LineNumber"> 011 </span>จ    ปริสุทฺธจิตฺตานํ   ปรมโวทานปฺปตฺตานํ   อุปธิวิเวโก   จ   นิรูปธีนํ  
<span class="LineNumber"> 012 </span>ปุคฺคลานํ วิสงฺขารคตานํ ฯ  
<span class="LineNumber"> 013 </span>     วิเวเก   สิกฺขิสามเสติ   โส  เถโร  ปกติยา  สิกฺขิตสิกฺโข  อปิจ  
<span class="LineNumber"> 014 </span>ธมฺมเทสนํ  [๒]  ยาจนฺโต  เอวมาห  วิเวเก  สิกฺขิสามเสติ ฯ เตนาห  
<span class="LineNumber"> 015 </span>เถโร ติสฺโส เมตฺเตยฺโย  
<span class="LineNumber"> 016 </span>                 เมถุนมนุยุตฺตสฺส (อิจฺจายสฺมา ติสฺโส เมตฺเตยฺโย)  
<span class="LineNumber"> 017 </span>                 วิฆาตํ พฺรูหิ มาริส  
<span class="LineNumber"> 018 </span>                 สุตฺวาน ตว สาสนํ  
<span class="LineNumber"> 019 </span>                 วิเวเก สิกฺขิสามเสติ ฯ  
<span class="LineNumber"> 020 </span>#๑ ม. วิเวกฏฺกายานํ ฯ  ๒ โป. ม. อุปาทาย ธมฺมเทสนํ สาเวนฺโต ฯ  
