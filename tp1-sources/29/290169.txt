<span class="LineNumber"> 001 </span>               สตฺตโม ติสฺสเมตฺเตยฺยสุตฺตนิทฺเทโส  
<span class="LineNumber"> 002 </span>           [๒๒๔] เมถุนมนุยุตฺตสฺส (อิจฺจายสฺมา ติสฺโส เมตฺเตยฺโย)  
<span class="LineNumber"> 003 </span>                 วิฆาตํ พฺรูหิ มาริส  
<span class="LineNumber"> 004 </span>                 สุตฺวาน ตว สาสนํ  
<span class="LineNumber"> 005 </span>                 วิเวเก สิกฺขิสามเส ๑ ฯ  
<span class="LineNumber"> 006 </span>     [๒๒๕]    เมถุนมนุยุตฺตสฺสาติ    เมถุนธมฺโม   นาม   โย   โส  
<span class="LineNumber"> 007 </span>อสทฺธมฺโม   คามธมฺโม   วสลธมฺโม   ทุฏฺุลฺโล   โอทกนฺติโก   รหสฺโส  
<span class="LineNumber"> 008 </span>ทฺวยทฺวยสมาปตฺติ    ฯ   กึการณา   วุจฺจติ   เมถุนธมฺโม   ฯ   อุภินฺนํ  
<span class="LineNumber"> 009 </span>รตฺตานํ    สารตฺตานํ    อวสฺสุตานํ    ปริยุฏฺิตานํ    ปริยาทินฺนจิตฺตานํ  
<span class="LineNumber"> 010 </span>อุภินฺนํ    สทิสานํ    ธมฺโมติ    ตํการณา    วุจฺจติ   เมถุนธมฺโม   ฯ  
<span class="LineNumber"> 011 </span>ยถา   อุโภ   กลหการกา   เมถุนกาติ   วุจฺจนฺติ   อุโภ  ภณฺฑนการกา  
<span class="LineNumber"> 012 </span>เมถุนกาติ   วุจฺจนฺติ   อุโภ   ภสฺสการกา   เมถุนกาติ   วุจฺจนฺติ  อุโภ  
<span class="LineNumber"> 013 </span>วิวาทการกา   เมถุนกาติ   วุจฺจนฺติ   อุโภ   อธิกรณการกา  เมถุนกาติ  
<span class="LineNumber"> 014 </span>วุจฺจนฺติ    อุโภ    วาทิโน   เมถุนกาติ   วุจฺจนฺติ   อุโภ   สลฺลาปกา  
<span class="LineNumber"> 015 </span>เมถุนกาติ   วุจฺจนฺติ   เอวเมว  อุภินฺนํ  รตฺตานํ  สารตฺตานํ  อวสฺสุตานํ  
<span class="LineNumber"> 016 </span>ปริยุฏฺิตานํ   ปริยาทินฺนจิตฺตานํ   อุภินฺนํ   สทิสานํ   ธมฺโมติ   ตํการณา  
<span class="LineNumber"> 017 </span>วุจฺจติ    เมถุนธมฺโม   ฯ   เมถุนมนุยุตฺตสฺสาติ   เมถุนธมฺเม   ยุตฺตสฺส  
<span class="LineNumber"> 018 </span>ปยุตฺตสฺส     อายุตฺตสฺส     สมายุตฺตสฺส     ตจฺจริตสฺส     ตพฺพหุลสฺส  
<span class="LineNumber"> 019 </span>ตคฺครุกสฺส     ตนฺนินฺนสฺส    ตปฺโปณสฺส    ตปฺปพฺภารสฺส    ตทธิมุตฺตสฺส  
<span class="LineNumber"> 020 </span>#๑ โป. ม. สิกฺขิสฺสามเส ฯ สพฺพตฺถ อีทิสเมว ฯ  
