<span class="LineNumber"> 001 </span>         ลุทฺโธ อตฺถํ น ชานาติ     ลุทฺโธ ธมฺมํ น ปสฺสติ  
<span class="LineNumber"> 002 </span>         อนฺธตมํ ตทา โหติ        ยํ โลโภ สหเต นรํ  
<span class="LineNumber"> 003 </span>         อนตฺถชนโน โทโส        โทโส จิตฺตปฺปโกปโน  
<span class="LineNumber"> 004 </span>         ภยมนฺตรโต ชาตํ         ตํ ชโน นาวพุชฺฌติ  
<span class="LineNumber"> 005 </span>         กุทฺโธ อตฺถํ น ชานาติ     กุทฺโธ ธมฺมํ น ปสฺสติ  
<span class="LineNumber"> 006 </span>         อนฺธตมํ ตทา โหติ        ยํ โกโธ สหเต นรํ  
<span class="LineNumber"> 007 </span>         อนตฺถชนโน โมโห        โมโห จิตฺตปฺปโกปโน  
<span class="LineNumber"> 008 </span>         ภยมนฺตรโต ชาตํ         ตํ ชโน นาวพุชฺฌติ  
<span class="LineNumber"> 009 </span>         มูโฬฺห อตฺถํ น ชานาติ     มูโฬฺห ธมฺมํ น ปสฺสติ  
<span class="LineNumber"> 010 </span>         อนฺธตมํ ตทา โหติ        ยํ โมโห สหเต นรนฺติ ฯ  
<span class="LineNumber"> 011 </span>เอวมฺปิ ตตฺราสยาติ ปริสฺสยา ฯ  
<span class="LineNumber"> 012 </span>     วุตฺตํ   เหตํ   ภควตา   ตโย   โข   มหาราช  ปุริสสฺส  ธมฺมา  
<span class="LineNumber"> 013 </span>อชฺฌตฺตํ   อุปฺปชฺชมานา   อุปฺปชฺชนฺติ   อหิตาย   ทุกฺขาย  อผาสุวิหาราย  
<span class="LineNumber"> 014 </span>กตเม    ตโย   โลโภ   โข   มหาราช   ปุริสสฺส   ธมฺโม   อชฺฌตฺตํ  
<span class="LineNumber"> 015 </span>อุปฺปชฺชมาโน    อุปฺปชฺชติ   อหิตาย   ทุกฺขาย   อผาสุวิหาราย   โทโส  
<span class="LineNumber"> 016 </span>โข   มหาราช   ปุริสสฺส   ธมฺโม   อชฺฌตฺตํ   อุปฺปชฺชมาโน   อุปฺปชฺชติ  
<span class="LineNumber"> 017 </span>อหิตาย   ทุกฺขาย   อผาสุวิหาราย   โมโห   โข   มหาราช   ปุริสสฺส  
<span class="LineNumber"> 018 </span>ธมฺโม  อชฺฌตฺตํ  อุปฺปชฺชมาโน  อุปฺปชฺชติ  อหิตาย  ทุกฺขาย อผาสุวิหาราย  
<span class="LineNumber"> 019 </span>อิเม   โข   มหาราช   ตโย   ปุริสสฺส  ธมฺมา  อชฺฌตฺตํ  อุปฺปชฺชมานา  
<span class="LineNumber"> 020 </span>อุปฺปชฺชนฺติ อหิตาย ทุกฺขาย อผาสุวิหารายาติ ฯ  
