<span class="LineNumber"> 001 </span>         อนฺธตมํ ตทา โหติ        ยํ โกโธ ๑ สหเต นรํ  
<span class="LineNumber"> 002 </span>         อนตฺถชนโน โมโห        โมโห จิตฺตปฺปโกปโน  
<span class="LineNumber"> 003 </span>         ภยมนฺตรโต ชาตํ         ตํ ชโน นาวพุชฺฌติ  
<span class="LineNumber"> 004 </span>         มูโฬฺห อตฺถํ น ชานาติ     มูโฬฺห ธมฺมํ น ปสฺสติ  
<span class="LineNumber"> 005 </span>         อนฺธตมํ ตทา โหติ        ยํ โมโห สหเต นรนฺติ ฯ  
<span class="LineNumber"> 006 </span>เอวมฺปิ ตตฺราสยาติ ปริสฺสยา ฯ  
<span class="LineNumber"> 007 </span>    วุตฺตํ   เหตํ   ภควตา   ตโย   โข   มหาราช   ปุริสสฺส  ธมฺมา  
<span class="LineNumber"> 008 </span>อชฺฌตฺตํ   อุปฺปชฺชมานา   อุปฺปชฺชนฺติ   อหิตาย   ทุกฺขาย  อผาสุวิหาราย  
<span class="LineNumber"> 009 </span>กตเม    ตโย   โลโภ   โข   มหาราช   ปุริสสฺส   ธมฺโม   อชฺฌตฺตํ  
<span class="LineNumber"> 010 </span>อุปฺปชฺชมาโน    อุปฺปชฺชติ   อหิตาย   ทุกฺขาย   อผาสุวิหาราย   โทโส  
<span class="LineNumber"> 011 </span>โข   มหาราช   ปุริสสฺส   ธมฺโม   อชฺฌตฺตํ   อุปฺปชฺชมาโน   อุปฺปชฺชติ  
<span class="LineNumber"> 012 </span>อหิตาย   ทุกฺขาย   อผาสุวิหาราย   โมโห   โข   มหาราช   ปุริสสฺส  
<span class="LineNumber"> 013 </span>ธมฺโม     อชฺฌตฺตํ    อุปฺปชฺชมาโน    อุปฺปชฺชติ    อหิตาย    ทุกฺขาย  
<span class="LineNumber"> 014 </span>อผาสุวิหาราย    อิเม    โข    มหาราช    ตโย   ปุริสสฺส   ธมฺมา  
<span class="LineNumber"> 015 </span>อชฺฌตฺตํ อุปฺปชฺชมานา อุปฺปชฺชนฺติ อหิตาย ทุกฺขาย อผาสุวิหารายาติ ฯ  
<span class="LineNumber"> 016 </span>         โลโภ โทโส จ โมโห จ   ปุริสํ ปาปเจตสํ  
<span class="LineNumber"> 017 </span>         หึสนฺติ อตฺตสมฺภูตา        ตจสารํว สมฺผลนฺติ ฯ  
<span class="LineNumber"> 018 </span>เอวมฺปิ ตตฺราสยาติ ปริสฺสยา ฯ  
<span class="LineNumber"> 019 </span>#๑ ม. โทโส ฯ  
