<span class="LineNumber"> 001 </span>               เอกาทสโม กลหวิวาทสุตฺตนิทฺเทโส  
<span class="LineNumber"> 002 </span>           [๔๔๑] กุโต ปหูตา กลหา วิวาทา  
<span class="LineNumber"> 003 </span>                 ปริเทวโสกา สหมจฺฉรา จ  
<span class="LineNumber"> 004 </span>                 มานาติมานา สหเปสุณา จ  
<span class="LineNumber"> 005 </span>                 กุโต ปหูตา เต ตทิงฺฆ พฺรูหิ ฯ  
<span class="LineNumber"> 006 </span>     [๔๔๒]  กุโต  ปหูตา  กลหา  วิวาทาติ กลโหติ เอเกน อากาเรน  
<span class="LineNumber"> 007 </span>กลโหปิ   วิวาโทปิ   ตฺเว   โย  กลโห  โส  วิวาโท  โย  วิวาโท  
<span class="LineNumber"> 008 </span>โส   กลโห   ฯ  อถวา  อปเรน  อากาเรน  วิวาโท  วุจฺจติ  กลหสฺส  
<span class="LineNumber"> 009 </span>ปุพฺพภาโค    วิวาโท    ฯ   ราชาโนปิ   ราชูหิ   วิวทนฺติ   ขตฺติยาปิ  
<span class="LineNumber"> 010 </span>ขตฺติเยหิ    วิวทนฺติ    พฺราหฺมณาปิ    พฺราหฺมเณหิ   วิวทนฺติ   คหปตีปิ  
<span class="LineNumber"> 011 </span>คหปตีหิ    วิวทนฺติ    มาตาปิ    ปุตฺเตน   วิวทติ   ปุตฺโตปิ   มาตรา  
<span class="LineNumber"> 012 </span>วิวทติ   ปิตาปิ   ปุตฺเตน   วิวทติ   ปุตฺโตปิ   ปิตรา   วิวทติ  ภาตาปิ  
<span class="LineNumber"> 013 </span>ภาตรา   วิวทติ   ภคินีปิ   ภคินิยา   วิวทติ   ภาตาปิ  ภคินิยา  วิวทติ  
<span class="LineNumber"> 014 </span>ภคินีปิ   ภาตรา   วิวทติ  สหาโยปิ  สหาเยน  วิวทติ  อยํ  วิวาโท  ฯ  
<span class="LineNumber"> 015 </span>กตโม   กลโห   ฯ   อาคาริกา   รนฺธปสุตา   กาเยน  วาจาย  กลหํ  
<span class="LineNumber"> 016 </span>กโรนฺติ   ปพฺพชิตา   อาปตฺตึ   อาปชฺชนฺตา   กาเยน   วาจาย   กลหํ  
<span class="LineNumber"> 017 </span>กโรนฺติ   อยํ   กลโห   ฯ   กุโต   ปหูตา   กลหา  วิวาทาติ  กลหา  
<span class="LineNumber"> 018 </span>จ   วิวาทา   จ   กุโต   ปหูตา  กุโต  ชาตา  กุโต  สฺชาตา  กุโต  
<span class="LineNumber"> 019 </span>นิพฺพตฺตา   กุโต   อภินิพฺพตฺตา   กุโต   ปาตุภูตา   กึนิทานา  กึสมุทยา  
<span class="LineNumber"> 020 </span>กึชาติกา   กึปภวาติ   กลหสฺส   จ   วิวาทสฺส   จ  มูลํ  ปุจฺฉติ  เหตุํ  
