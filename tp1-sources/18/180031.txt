<span class="LineNumber"> 001 </span>กลฺลํ  นุ  ตํ  สมนุปสฺสิตุํ  เอตํ  มม  เอโสหมสฺมิ  เอโส  เม อตฺตาติ ฯ  
<span class="LineNumber"> 002 </span>โน  เหตํ  ภนฺเต  ฯ  เอวํ  ปสฺสํ  ภิกฺขเว  สุตวา อริยสาวโก จกฺขุสฺมึปิ  
<span class="LineNumber"> 003 </span>นิพฺพินฺทติ     รูเปสุปิ     จกฺขุวิฺาเณปิ     จกฺขุสมฺผสฺเสปิ     ยมฺปิทํ  
<span class="LineNumber"> 004 </span>จกฺขุสมฺผสฺสปจฺจยา   อุปฺปชฺชติ  เวทยิตํ  สุขํ  วา  ทุกฺขํ  วา  อทุกฺขมสุขํ  
<span class="LineNumber"> 005 </span>วา   ตสฺมึปิ   นิพฺพินฺทติ   ฯเปฯ   ชิวฺหายปิ  นิพฺพินฺทติ  รเสสุปิ  ฯเปฯ  
<span class="LineNumber"> 006 </span>ยมฺปิทํ   ชิวฺหาสมฺผสฺสปจฺจยา   อุปฺปชฺชติ   เวทยิตํ  สุขํ  วา  ทุกฺขํ  วา  
<span class="LineNumber"> 007 </span>อทุกฺขมสุขํ    วา    ตสฺมึปิ    นิพฺพินฺทติ   ฯเปฯ   มนสฺมึปิ   นิพฺพินฺทติ  
<span class="LineNumber"> 008 </span>ธมฺเมสุปิ     นิพฺพินฺทติ     มโนวิฺาเณปิ     มโนสมฺผสฺเสปิ    ยมฺปิทํ  
<span class="LineNumber"> 009 </span>มโนสมฺผสฺสปจฺจยา   อุปฺปชฺชติ  เวทยิตํ  สุขํ  วา  ทุกฺขํ  วา  อทุกฺขมสุขํ  
<span class="LineNumber"> 010 </span>วา    ตสฺมึปิ   นิพฺพินฺทติ   นิพฺพินฺทํ   วิรชฺชติ   วิราคา   วิมุจฺจติ   ฯ  
<span class="LineNumber"> 011 </span>วิมุตฺตสฺมึ   วิมุตฺตมิติ   าณํ   โหติ   ฯ  ขีณา  ชาติ  วุสิตํ  พฺรหฺมจริยํ  
<span class="LineNumber"> 012 </span>กตํ   กรณียํ   นาปรํ   อิตฺถตฺตายาติ   ปชานาติ   ฯ   อยํ   โข  สา  
<span class="LineNumber"> 013 </span>ภิกฺขเว สพฺพมฺิตสมุคฺฆาตสปฺปายา ปฏิปทาติ ฯ ทสมํ ฯ  
<span class="LineNumber"> 014 </span>                    สพฺพวคฺโค ตติโย ฯ  
<span class="LineNumber"> 015 </span>                        ตสฺสุทฺทานํ  
<span class="LineNumber"> 016 </span>         สพฺพฺจ เทฺวปิ ปหานา     ปริชานา อปเร ทุเว  
<span class="LineNumber"> 017 </span>         อาทิตฺตํ อนฺธภูตฺจ        สารุปฺปา เทฺว จ สปฺปายา  
<span class="LineNumber"> 018 </span>                   วคฺโค เตน ปวุจฺจตีติ ฯ  
<span class="LineNumber"> 019 </span>                       __________  
