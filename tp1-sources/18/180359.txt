<span class="LineNumber"> 001 </span>     [๕๕๘]   เอกํ   สมยํ   อายสฺมา   กามภู  มจฺฉิกาสณฺเฑ  วิหรติ  
<span class="LineNumber"> 002 </span>อมฺพาฏกวเน   ฯ   อถ   โข   จิตฺโต   คหปติ   เยนายสฺมา   กามภู  
<span class="LineNumber"> 003 </span>เตนุปสงฺกมิ     อุปสงฺกมิตฺวา     อายสฺมนฺตํ    กามภุํ    อภิวาเทตฺวา  
<span class="LineNumber"> 004 </span>เอกมนฺตํ   นิสีทิ   ฯ   เอกมนฺตํ   นิสินฺนํ  โข  จิตฺตํ  คหปตึ  อายสฺมา  
<span class="LineNumber"> 005 </span>กามภู เอตทโวจ วุตฺตมิทํ คหปติ  
<span class="LineNumber"> 006 </span>         เนลงฺโค เสตปจฺฉาโท     เอกาโร วตฺตตี รโถ  
<span class="LineNumber"> 007 </span>         อนีฆํ ปสฺส อายนฺตํ        ฉินฺนโสตํ อพนฺธนนฺติ ฯ  
<span class="LineNumber"> 008 </span>     [๕๕๙]   อิมสฺส   นุ   โข   คหปติ   สงฺขิตฺเตน  ภาสิตสฺส  กถํ  
<span class="LineNumber"> 009 </span>วิตฺถาเรน   อตฺโถ   ทฏฺพฺโพติ  ฯ  กึ  นุ  โข  เอตํ  ภนฺเต  ภควตา  
<span class="LineNumber"> 010 </span>ภาสิตนฺติ   ฯ   เอวํ   คหปตีติ   ฯ   เตนหิ  ภนฺเต  มุหุตฺตํ  อาคเมหิ  
<span class="LineNumber"> 011 </span>ยาวสฺส   อตฺถํ   เปกฺขามีติ   ฯ   อถ   โข   จิตฺโต   คหปติ  มุหุตฺตํ  
<span class="LineNumber"> 012 </span>ตุณฺหี   หุตฺวา   อายสฺมนฺตํ   กามภุํ  เอตทโวจ  เนลงฺคนฺติ  โข  ภนฺเต  
<span class="LineNumber"> 013 </span>สีลานเมตํ   อธิวจนํ   ฯ   เสตปจฺฉาโทติ  โข  ภนฺเต  วิมุตฺติยา  เอตํ  
<span class="LineNumber"> 014 </span>อธิวจนํ  ฯ  เอกาโรติ  โข  ภนฺเต  สติยา  เอตํ  อธิวจนํ  ฯ  วตฺตตีติ  
<span class="LineNumber"> 015 </span>โข   ภนฺเต   อภิกฺกมปฏิกฺกมสฺเสตํ   อธิวจนํ   ฯ   รโถติ  โข  ภนฺเต  
<span class="LineNumber"> 016 </span>อิมสฺเสตํ   จาตุมฺมหาภูติกสฺส   กายสฺส   อธิวจนํ   มาตาเปตฺติกสมฺภวสฺส  
<span class="LineNumber"> 017 </span>โอทนกุมฺมาสูปจยสฺส      อนิจฺจุจฺฉาทนปริมทฺทนเภทนวิทฺธํสนธมฺมสฺส     ฯ  
<span class="LineNumber"> 018 </span>ราโค   โข  ภนฺเต  นีโฆ  โทโส  นีโฆ  โมโห  นีโฆ  เต  ขีณาสวสฺส  
<span class="LineNumber"> 019 </span>ภิกฺขุโน   ปหีนา   อุจฺฉินฺนมูลา   ตาลาวตฺถุกตา   อนภาวงฺคตา   อายตึ  
<span class="LineNumber"> 020 </span>อนุปฺปาทธมฺมา    ตสฺมา    ขีณาสโว    ภิกฺขุ    อนีโฆติ   วุจฺจติ   ฯ  
