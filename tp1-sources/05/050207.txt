<span class="LineNumber"> 001 </span>อุตฺตราสงฺโค   เอกจฺจิโย   อนฺตรวาสโก   อยฺจ   เม   อนฺตรวาสโก  
<span class="LineNumber"> 002 </span>ฉิทฺโท     ยนฺนูนาหํ     อคฺคฬํ     อจฺฉุเปยฺยํ     สมนฺตโต    ทุปฏฺฏํ  
<span class="LineNumber"> 003 </span>ภวิสฺสติ    มชฺเฌ    เอกจฺจิยนฺติ    ฯ   อถโข   โส   ภิกฺขุ   อคฺคฬํ  
<span class="LineNumber"> 004 </span>อจฺฉุเปสิ    ฯ   อทฺทสา   โข   ภควา   เสนาสนจาริกํ   อาหิณฺฑนฺโต  
<span class="LineNumber"> 005 </span>ตํ    ภิกฺขุํ    อคฺคฬํ    อจฺฉุเปนฺตํ    ทิสฺวาน    เยน    โส   ภิกฺขุ  
<span class="LineNumber"> 006 </span>เตนุปสงฺกมิ   อุปสงฺกมิตฺวา   ตํ   ภิกฺขุํ   เอตทโวจ   กึ   ตฺวํ   ภิกฺขุ  
<span class="LineNumber"> 007 </span>กโรสีติ   ฯ   อคฺคฬํ   ภควา  อจฺฉุเปมีติ  ฯ  สาธุ  สาธุ  ภิกฺขุ  สาธุ  
<span class="LineNumber"> 008 </span>โข   ตฺวํ   ภิกฺขุ   อคฺคฬํ   อจฺฉุเปสีติ   ฯ   อถโข   ภควา  เอตสฺมึ  
<span class="LineNumber"> 009 </span>นิทาเน   เอตสฺมึ   ปกรเณ   ธมฺมึ   กถํ   กตฺวา   ภิกฺขู   อามนฺเตสิ  
<span class="LineNumber"> 010 </span>อนุชานามิ   ภิกฺขเว   อหตานํ   ทุสฺสานํ   อหตกปฺปานํ  ทฺวิคุณํ  สงฺฆาฏึ  
<span class="LineNumber"> 011 </span>เอกจฺจิยํ     อุตฺตราสงฺคํ     เอกจฺจิยํ     อนฺตรวาสกํ     อุตุทฺธตานํ  
<span class="LineNumber"> 012 </span>ทุสฺสานํ   จตุคฺคุณํ   สงฺฆาฏึ   ทฺวิคุณํ   อุตฺตราสงฺคํ  ทฺวิคุณํ  อนฺตรวาสกํ  
<span class="LineNumber"> 013 </span>ปํสุกูเล    ยาวทตฺถํ    ปาปณิเก    อุสฺสาโห    กรณีโย    อนุชานามิ  
<span class="LineNumber"> 014 </span>ภิกฺขเว อคฺคฬํ ตุนฺนํ โอวฏฺฏิกํ กณฺฑุสกํ ทฬฺหีกมฺมนฺติ ฯ  
<span class="LineNumber"> 015 </span>     [๑๕๓]   อถโข   ภควา  พาราณสิยํ  ยถาภิรนฺตํ  วิหริตฺวา  เยน  
<span class="LineNumber"> 016 </span>สาวตฺถี    เตน    จาริกํ    ปกฺกามิ   อนุปุพฺเพน   จาริกํ   จรมาโน  
<span class="LineNumber"> 017 </span>เยน   สาวตฺถี   ตทวสริ   ฯ   ตตฺร   สุทํ   ภควา  สาวตฺถิยํ  วิหรติ  
<span class="LineNumber"> 018 </span>เชตวเน   อนาถปิณฺฑิกสฺส   อาราเม   ฯ  อถโข  วิสาขา  มิคารมาตา  
<span class="LineNumber"> 019 </span>เยน    ภควา    เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา  
<span class="LineNumber"> 020 </span>เอกมนฺตํ   นิสีทิ   ฯ   เอกมนฺตํ   นิสินฺนํ   โข   วิสาขํ   มิคารมาตรํ  
