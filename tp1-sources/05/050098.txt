<span class="LineNumber"> 001 </span>                  ลิจฺฉวิภาณวารํ นิฏฺิตํ ฯ  
<span class="LineNumber"> 002 </span>     [๗๘]   เตน   โข  ปน  สมเยน  อภิฺาตา  อภิฺาตา  ลิจฺฉวี  
<span class="LineNumber"> 003 </span>สนฺถาคาเร   สนฺนิสินฺนา   สนฺนิปติตา   อเนกปริยาเยน   พุทฺธสฺส  วณฺณํ  
<span class="LineNumber"> 004 </span>ภาสนฺติ    ธมฺมสฺส    วณฺณํ   ภาสนฺติ   สงฺฆสฺส   วณฺณํ   ภาสนฺติ   ฯ  
<span class="LineNumber"> 005 </span>เตน    โข   ปน   สมเยน   สีโห   เสนาปติ   นิคณฺสาวโก   ตสฺสํ  
<span class="LineNumber"> 006 </span>ปริสายํ   นิสินฺโน   โหติ   ฯ   อถโข  สีหสฺส  เสนาปติสฺส  เอตทโหสิ  
<span class="LineNumber"> 007 </span>นิสฺสํสยํ   โข   โส   ภควา   อรหํ   สมฺมาสมฺพุทฺโธ   ภวิสฺสติ   ตถา  
<span class="LineNumber"> 008 </span>หีเม    อภิฺาตา    อภิฺาตา    ลิจฺฉวี    สนฺถาคาเร   สนฺนิสินฺนา  
<span class="LineNumber"> 009 </span>สนฺนิปติตา    อเนกปริยาเยน    พุทฺธสฺส    วณฺณํ    ภาสนฺติ   ธมฺมสฺส  
<span class="LineNumber"> 010 </span>วณฺณํ    ภาสนฺติ   สงฺฆสฺส   วณฺณํ   ภาสนฺติ   ยนฺนูนาหํ   ตํ   ภควนฺตํ  
<span class="LineNumber"> 011 </span>ทสฺสนาย   อุปสงฺกเมยฺยํ   อรหนฺตํ   สมฺมาสมฺพุทฺธนฺติ   ฯ  อถโข  สีโห  
<span class="LineNumber"> 012 </span>เสนาปติ    เยน    นิคณฺโ   นาฏปุตฺโต   เตนุปสงฺกมิ   อุปสงฺกมิตฺวา  
<span class="LineNumber"> 013 </span>นิคณฺํ    นาฏปุตฺตํ    อภิวาเทตฺวา   เอกมนฺตํ   นิสีทิ   ฯ   เอกมนฺตํ  
<span class="LineNumber"> 014 </span>นิสินฺโน  โข  สีโห  เสนาปติ  นิคณฺํ  นาฏปุตฺตํ  ๑ เอตทโวจ อิจฺฉามหํ  
<span class="LineNumber"> 015 </span>ภนฺเต   สมณํ   โคตมํ   ทสฺสนาย   อุปสงฺกมิตุนฺติ   ฯ   กึ   ปน  ตฺวํ  
<span class="LineNumber"> 016 </span>สีห    กิริยวาโท    สมาโน    อกิริยวาทํ   สมณํ   โคตมํ   ทสฺสนาย  
<span class="LineNumber"> 017 </span>อุปสงฺกมิสฺสสิ    สมโณ    หิ   สีห   โคตโม   อกิริยวาโท   อกิริยาย  
<span class="LineNumber"> 018 </span>ธมฺมํ   เทเสติ   เตน   จ   สาวเก   วิเนตีติ   ฯ   อถโข   สีหสฺส  
<span class="LineNumber"> 019 </span>เสนาปติสฺส   โย   อโหสิ   คมิกาภิสงฺขาโร   ๒   ภควนฺตํ  ทสฺสนาย  
<span class="LineNumber"> 020 </span>โส   ปฏิปฺปสฺสมฺภิ   ฯ   ทุติยมฺปิ  โข  ฯเปฯ  ตติยมฺปิ  โข  อภิฺาตา  
<span class="LineNumber"> 021 </span>#๑ ม. ยุ. อภิวาเทตฺวา ฯเปฯ นาฏปุตฺตนฺติ ปาา น ทิสฺสนฺติ ฯ  ๒ โป. คมิยา- ฯ  
