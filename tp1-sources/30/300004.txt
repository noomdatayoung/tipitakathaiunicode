<span class="LineNumber"> 001 </span>		  มุทฺธาธิปาตสฺส วิทู นราสโภ ฯ  
<span class="LineNumber"> 002 </span>	[๒๒] ตโต อามนฺตยี สิสฺเส        พฺราหฺมเณ มนฺตปารเค ๑   
<span class="LineNumber"> 003 </span>	เอถ มาณวา อกฺขิสฺสํ        สุโณถ วจนํ มม ฯ   
<span class="LineNumber"> 004 </span>	[๒๓] ยสฺเสโส ทุลฺลโภ โลเก      ปาตุภาโว อภิณฺหโส     
<span class="LineNumber"> 005 </span>	สฺวาชฺช โลกมฺหิ อุปฺปนฺโน     สมฺพุทฺโธ อิติ วิสฺสุโต     
<span class="LineNumber"> 006 </span>	ขิปฺปํ คนฺตฺวาน สาวตฺถึ       ปสฺสโวฺห ทิปทุตฺตมํ ฯ    
<span class="LineNumber"> 007 </span>	[๒๔] กถํ จรหิ ชาเนมุ           ทิสฺวา พุทฺโธติ พฺราหฺมณ     
<span class="LineNumber"> 008 </span>	อชานตํ โน ปพฺรูหิ          ยถา ชาเนมุ ตํ มยํ ฯ      
<span class="LineNumber"> 009 </span>	[๒๕] อาคตานิ หิ มนฺเตสุ         มหาปุริสลกฺขณา    
<span class="LineNumber"> 010 </span>	ทฺวตฺตึสา จ พฺยาขฺยาตา ๒   สมตฺตา อนุปุพฺพโส ฯ     
<span class="LineNumber"> 011 </span>	[๒๖] ยสฺเสเต โหนฺติ คตฺเตสุ      มหาปุริสลกฺขณา   
<span class="LineNumber"> 012 </span>	ทุเวว ๓ ตสฺส คติโย       ตติยา หิ น วิชฺชติ ฯ      
<span class="LineNumber"> 013 </span>	[๒๗] สเจ อคารํ อาวสติ         วิเชยฺย ปวึ อิมํ   
<span class="LineNumber"> 014 </span>	อทณฺเฑน อสตฺเถน          ธมฺเมนมนุสาสติ ๔ ฯ    
<span class="LineNumber"> 015 </span>	[๒๘] สเจ จ โส ปพฺพชติ         อคารา อนคาริยํ      
<span class="LineNumber"> 016 </span>	วิวฏจฺฉโท ๕ สมฺพุทฺโธ      อรหา ภวติ อนุตฺตโร ฯ    
<span class="LineNumber"> 017 </span>	[๒๙] ชาตึ โคตฺตฺจ ลกฺขณํ        มนฺเต สิสฺเส ปุนาปเร    
<span class="LineNumber"> 018 </span>	มุทฺธํ มุทฺธาธิปาตฺจ         มนสาเยว ปุจฺฉถ ฯ      
<span class="LineNumber"> 019 </span>	[๓๐] อนาวรณทสฺสาวี            ยทิ พุทฺโธ ภวิสฺสติ    
<span class="LineNumber"> 020 </span>	มนสา ปุจฺฉิเต ปเฺห        วาจาย วิสฺสเชสฺสติ ๖ ฯ     
<span class="LineNumber"> 021 </span>#๑ ม. มนฺตปารคู ฯ ๒ ม. ทฺวตฺตึสานิ จ พฺยากฺขาตา ฯ ๓ ม. เทฺวเยว ฯ   
<span class="LineNumber"> 022 </span>#๔ ม. ธมฺเมน อนุสาสติ ฯ ๕ สี. วิวตฺตจฺฉทฺโท ฯ ม. วิวฏฺฏจฺฉโท ฯ     
<span class="LineNumber"> 023 </span>#๖ ม. วิสชฺชิสฺสติ ฯ  
