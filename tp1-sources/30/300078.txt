<span class="LineNumber"> 001 </span>อิเม    วุจฺจนฺติ    ทส    อุปธี   ฯ   ทุกฺขาติ   ชาติทุกฺขํ   ชราทุกฺขํ  
<span class="LineNumber"> 002 </span>พฺยาธิทุกฺขํ     มรณทุกฺขํ    โสกปริเทวทุกฺขโทมนสฺสุปายาสทุกฺขํ    ฯเปฯ   
<span class="LineNumber"> 003 </span>พฺยาธินา    อภิภูตํ    มรเณน    อพฺภาหตํ   ทุกฺเข   ปติฏฺิตํ   อตาณํ   
<span class="LineNumber"> 004 </span>อเลณํ   อสรณํ   อสรณีภูตํ   อิเม   วุจฺจนฺติ   ทุกฺขา  ฯ  อิเม  ทุกฺขา  
<span class="LineNumber"> 005 </span>อุปธินิทานา     อุปธิเหตุกา     อุปธิปจฺจยา     อุปธิการณา    โหนฺติ   
<span class="LineNumber"> 006 </span>สมฺภวนฺติ    ปภวนฺติ    ชายนฺติ   สฺชายนฺติ   นิพฺพตฺตนฺติ   ปาตุภวนฺตีติ      
<span class="LineNumber"> 007 </span>อุปธินิทานา ปภวนฺติ ทุกฺขา ฯ   
<span class="LineNumber"> 008 </span>     [๑๕๕]   เยเกจิ  โลกสฺมึ  อเนกรูปาติ  เยเกจีติ  สพฺเพน  สพฺพํ    
<span class="LineNumber"> 009 </span>สพฺพถา   สพฺพํ   อเสสํ   นิสฺเสสํ   ปริยาทายวจนเมตํ   เยเกจีติ   ฯ   
<span class="LineNumber"> 010 </span>โลกสฺมินฺติ   อปายโลเก  มนุสฺสโลเก  เทวโลเก  ขนฺธโลเก  ธาตุโลเก    
<span class="LineNumber"> 011 </span>อายตนโลเก    ฯ   อเนกรูปาติ   อเนกวิธา   นานปฺปการา   ทุกฺขาติ     
<span class="LineNumber"> 012 </span>เยเกจิ โลกสฺมึ อเนกรูปา ฯ เตนาห ภควา     
<span class="LineNumber"> 013 </span>                ทุกฺขสฺส เว มํ ปภวํ อปุจฺฉสิ (เมตฺตคูติ ภควา)   
<span class="LineNumber"> 014 </span>                ตนฺเต ปวกฺขามิ ยถา ปชานํ   
<span class="LineNumber"> 015 </span>                อุปธินิทานา ปภวนฺติ ทุกฺขา   
<span class="LineNumber"> 016 </span>                เยเกจิ โลกสฺมึ อเนกรูปาติ ฯ   
<span class="LineNumber"> 017 </span>          [๑๕๖] โย เว อวิทฺวา อุปธึ กโรติ    
<span class="LineNumber"> 018 </span>                ปุนปฺปุนํ ทุกฺขมุเปติ มนฺโท   
<span class="LineNumber"> 019 </span>                ตสฺมา ปชานํ อุปธึ น กยิรา    
<span class="LineNumber"> 020 </span>                ทุกฺขสฺส ชาติปฺปภวานุปสฺสี ฯ  
