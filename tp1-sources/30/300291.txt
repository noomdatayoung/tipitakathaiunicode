<span class="LineNumber"> 001 </span>อปฺปนิคฺโฆสานิ   วิชนวาตานิ   มนุสฺสราหเสยฺยกานิ   ปฏิสลฺลานสารุปฺปานิ  
<span class="LineNumber"> 002 </span>โส    เอโก    คจฺฉติ    เอโก    ติฏฺติ   เอโก   นิสีทติ   เอโก    
<span class="LineNumber"> 003 </span>เสยฺยํ  กปฺเปติ  เอโก  คามํ  ปิณฺฑาย  ปวิสติ  เอโก  อภิกฺกมติ  เอโก    
<span class="LineNumber"> 004 </span>ปฏิกฺกมติ   เอโก  รโห  นิสีทติ  เอโก  จงฺกมํ  อธิฏฺาติ  เอโก  จรติ    
<span class="LineNumber"> 005 </span>วิจรติ   อิริยติ   วตฺเตติ   ปาเลติ   ยเปติ   ยาเปตีติ   เอวํ  ภควา    
<span class="LineNumber"> 006 </span>อทุติยฏฺเน เอโก ฯ  
<span class="LineNumber"> 007 </span>     กถํ   ภควา   ตณฺหาปหานฏฺเน   เอโก   ฯ  โส  เอวํ  เอโก     
<span class="LineNumber"> 008 </span>อทุติโย   อปฺปมตฺโต   อาตาปี  ปหิตตฺโต  วิหรนฺโต  นชฺชา  เนรฺชราย   
<span class="LineNumber"> 009 </span>ตีเร   โพธิรุกฺขมูเล   มหาปธานํ  ปทหนฺโต  มารํ  สเสนํ  [๑]  นมุจึ   
<span class="LineNumber"> 010 </span>ปมตฺตพนฺธธ    วิธมิตฺวา   ตณฺหํ   ชาลินึ   สริตํ   ๒   วิสตฺติกํ   ปชหิ  
<span class="LineNumber"> 011 </span>วิโนเทสิ พฺยนฺตีมกาสิ อนภาวงฺคเมสิ ฯ     
<span class="LineNumber"> 012 </span>         ตณฺหาทุติโย ปุริโส          ทีฆมทฺธาน สํสรํ     
<span class="LineNumber"> 013 </span>         อิตฺถภาวฺถาภาวํ          สํสารํ นาติวตฺตติ    
<span class="LineNumber"> 014 </span>         เอตมาทีนวํ ตฺวา          ตณฺหา ๓ ทุกฺขสฺส สมฺภวํ     
<span class="LineNumber"> 015 </span>         วีตตโณฺห อนาทาโน         สโต ภิกฺขุ ปริพฺพเชติ ฯ    
<span class="LineNumber"> 016 </span>เอวํ ภควา ตณฺหาปหานฏฺเน เอโก ฯ    
<span class="LineNumber"> 017 </span>     กถํ   ภควา   เอกนฺตวีตราโคติ   เอโก   ฯ  ราคสฺส  ปหีนตฺตา     
<span class="LineNumber"> 018 </span>เอกนฺตวีตราโคติ   เอโก   ฯ   โทสสฺส   ปหีนตฺตา   เอกนฺตวีตโทโสติ   
<span class="LineNumber"> 019 </span>เอโก   ฯ   โมหสฺส  ปหีนตฺตา  เอกนฺตวีตโมโหติ  เอโก  ฯ  กิเลสานํ    
<span class="LineNumber"> 020 </span>ปหีนตฺตา เอกนฺตนิกฺกิเลโสติ เอโก ฯ    
<span class="LineNumber"> 021 </span>#๑ ม. กณฺหํ ฯ ๒ ม. วิสฏํ ฯ ๓ ม. ตณฺหํ ฯ เอวมุปริปิ ฯ     
