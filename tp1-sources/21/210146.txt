<span class="LineNumber"> 001 </span>ปุคฺคโล   ธมฺมํ   ปริยาปุณาติ   สุตฺตํ  เคยฺยํ  เวยฺยากรณํ  คาถํ  อุทานํ   
<span class="LineNumber"> 002 </span>อิติวุตฺตกํ   ชาตกํ   อพฺภุตธมฺมํ   เวทลฺลํ   โส   อิทํ  ทุกฺขนฺติ  ยถาภูตํ  
<span class="LineNumber"> 003 </span>ปชานาติ   อยํ   ทุกฺขสมุทโยติ   ยถาภูตํ   ปชานาติ  อยํ  ทุกฺขนิโรโธติ  
<span class="LineNumber"> 004 </span>ยถาภูตํ    ปชานาติ    อยํ    ทุกฺขนิโรธคามินี    ปฏิปทาติ    ยถาภูตํ   
<span class="LineNumber"> 005 </span>ปชานาติ  เอวํ  โข  ภิกฺขเว  ปุคฺคโล  คาธํ  กตฺตา  จ  โหติ วสิตา จ  
<span class="LineNumber"> 006 </span>เสยฺยถาปิ  สา  ภิกฺขเว  มูสิกา  คาธํ กตฺตา จ [๑] วสิตา จ ตถูปมาหํ    
<span class="LineNumber"> 007 </span>ภิกฺขเว  อิมํ  ปุคฺคลํ  วทามิ  ฯ  อิเม  โข  ภิกฺขเว  จตฺตาโร มูสิกูปมา   
<span class="LineNumber"> 008 </span>ปุคฺคลา สนฺโต สํวิชฺชมานา โลกสฺมินฺติ ฯ   
<span class="LineNumber"> 009 </span>	[๑๐๘]   จตฺตาโรเม   ภิกฺขเว  พลิวทฺทา  ๒  กตเม  จตฺตาโร  
<span class="LineNumber"> 010 </span>สควจณฺโฑ     โน    ปรควจณฺโฑ    ปรควจณฺโฑ    โน    สควจณฺโฑ   
<span class="LineNumber"> 011 </span>สควจณฺโฑ  จ  ปรควจณฺโฑ  จ  เนว  สควจณฺโฑ  โน  ปรควจณฺโฑ อิเม   
<span class="LineNumber"> 012 </span>โข  ภิกฺขเว  จตฺตาโร  พลิวทฺทา ฯ เอวเมว ๓ โข ภิกฺขเว จตฺตาโรเม   
<span class="LineNumber"> 013 </span>พลิวทฺทูปมา   ปุคฺคลา   สนฺโต   สํวิชฺชมานา  โลกสฺมึ  กตเม  จตฺตาโร   
<span class="LineNumber"> 014 </span>สควจณฺโฑ     โน    ปรควจณฺโฑ    ปรควจณฺโฑ    โน    สควจณฺโฑ   
<span class="LineNumber"> 015 </span>สควจณฺโฑ   จ  ปรควจณฺโฑ  จ  เนว  สควจณฺโฑ  โน  ปรควจณฺโฑ  ฯ   
<span class="LineNumber"> 016 </span>กถฺจ    ภิกฺขเว    ปุคฺคโล    สควจณฺโฑ   โหติ   โน   ปรควจณฺโฑ   
<span class="LineNumber"> 017 </span>อิธ   ภิกฺขเว   เอกจฺโจ   ปุคฺคโล   สกปริสํ   อุพฺเพเชตา  ๔  โหติ    
<span class="LineNumber"> 018 </span>โน   ปรปริสํ   เอวํ   โข   ภิกฺขเว   ปุคฺคโล  สควจณฺโฑ  โหติ  โน   
<span class="LineNumber"> 019 </span>ปรควจณฺโฑ   เสยฺยถาปิ   โส   ภิกฺขเว   พลิวทฺโท   สควจณฺโฑ   โน   
<span class="LineNumber"> 020 </span>ปรควจณฺโฑ   ตถูปมาหํ   ภิกฺขเว   อิมํ   ปุคฺคลํ   วทามิ   ฯ   กถฺจ   
<span class="LineNumber"> 021 </span>#๑ ม. โหติ ฯ ๒ โป. พลิพทฺธา ฯ ม. พลีพทฺธา ฯ ๓ ยุ. เอวํ โข ฯ   
<span class="LineNumber"> 022 </span>#๔ โป. อุพฺเพชิตา ฯ  
