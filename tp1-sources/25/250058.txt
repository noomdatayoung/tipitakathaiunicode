<span class="LineNumber"> 001 </span>          น หิ เอเตหิ ยาเนหิ       คจฺเฉยฺย อคตํ ทิสํ  
<span class="LineNumber"> 002 </span>          ยถาตฺตนา สุทนฺเตน        ทนฺโต ทนฺเตน คจฺฉติ ฯ  
<span class="LineNumber"> 003 </span>               ธนปาลโก นาม กุฺชโร  
<span class="LineNumber"> 004 </span>               กฏุกปฺปเภทโน ทุนฺนิวารโย  
<span class="LineNumber"> 005 </span>               พทฺโธ กพลํ น ภุฺชติ  
<span class="LineNumber"> 006 </span>               สุมรติ นาควนสฺส กุฺชโร ฯ  
<span class="LineNumber"> 007 </span>               มิทฺธี ยทา โหติ มหคฺฆโส จ  
<span class="LineNumber"> 008 </span>               นิทฺทายิตา สมฺปริวตฺตสายี  
<span class="LineNumber"> 009 </span>               มหาวราโหว นิวาปปุฏฺโ  
<span class="LineNumber"> 010 </span>               ปุนปฺปุนํ คพฺภมุเปติ มนฺโท ฯ  
<span class="LineNumber"> 011 </span>               อิทํ ปุเร จิตฺตมจาริ จาริกํ ๑  
<span class="LineNumber"> 012 </span>               เยนิจฺฉกํ ยตฺถกามํ ยถาสุขํ  
<span class="LineNumber"> 013 </span>               ตทชฺชหํ นิคฺคเหสฺสามิ โยนิโส  
<span class="LineNumber"> 014 </span>               หตฺถิปฺปภินฺนํ วิย อํกุสคฺคโห ฯ  
<span class="LineNumber"> 015 </span>          อปฺปมาทรตา โหถ         สจิตฺตมนุรกฺขถ  
<span class="LineNumber"> 016 </span>          ทุคฺคา อุทฺธรถตฺตานํ        ปงฺเก สนฺโนว ๒ กุฺชโร ฯ  
<span class="LineNumber"> 017 </span>               สเจ ลเภถ นิปกํ สหายํ  
<span class="LineNumber"> 018 </span>               สทฺธึจรํ สาธุวิหาริธีรํ  
<span class="LineNumber"> 019 </span>               อภิภุยฺย สพฺพานิ ปริสฺสยานิ  
<span class="LineNumber"> 020 </span>               จเรยฺย เตนตฺตมโน สตีมา ฯ  
<span class="LineNumber"> 021 </span>#๑ ยุ. จาริตํ ฯ     ๒ ยุ. สตฺโตว ฯ  
