<span class="LineNumber"> 001 </span>อชกลาปเก   เจติเย   อชกลาปกสฺส   ยกฺขสฺส   ภวเน  ฯ  เตน  โข  
<span class="LineNumber"> 002 </span>ปน   สมเยน   ภควา   รตฺตนฺธการติมิสายํ  อพฺโภกาเส  นิสินฺโน  โหติ  
<span class="LineNumber"> 003 </span>เทโว  จ  เอกเมกํ  ผุสายติ  ฯ  อถ  โข  อชกลาปโก  ยกฺโข ภควโต  
<span class="LineNumber"> 004 </span>ภยํ   ฉมฺภิตตฺตํ   โลมหํสํ   อุปฺปาเทตุกาโม   เยน  ภควา  เตนุปสงฺกมิ  
<span class="LineNumber"> 005 </span>อุปสงฺกมิตฺวา  ภควโต  อวิทูเร  ติกฺขตฺตุํ อกฺกุโล ปกฺกุโล ๑ อกฺกุลปกฺกุลิกํ  
<span class="LineNumber"> 006 </span>อกาสิ    เอโส    เต    สมณ   ปิสาโจติ   ฯ   อถ   โข   ภควา  
<span class="LineNumber"> 007 </span>เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ  
<span class="LineNumber"> 008 </span>          ยทา สเกสุ ธมฺเมสุ      ปารคู โหติ พฺราหฺมโณ  
<span class="LineNumber"> 009 </span>          อถ เอวํ ๒ ปิสาจฺจ    ปกฺกุลฺจาติวตฺตตีติ ๓  ฯ สตฺตมํ ฯ  
<span class="LineNumber"> 010 </span>     [๔๕]   ๘   เอวมฺเม   สุตํ   ฯ  เอกํ  สมยํ  ภควา  สาวตฺถิยํ  
<span class="LineNumber"> 011 </span>วิหรติ  เชตวเน  อนาถปิณฺฑิกสฺส  อาราเม  ฯ  เตน  โข  ปน  สมเยน  
<span class="LineNumber"> 012 </span>อายสฺมา   สงฺคามชิ   สาวตฺถึ  อนุปฺปตฺโต  โหติ  ภควนฺตํ  ทสฺสนาย  ฯ  
<span class="LineNumber"> 013 </span>อสฺโสสิ   โข   อายสฺมโต   สงฺคามชิสฺส   ปุราณทุติยิกา   อยฺโย   กิร  
<span class="LineNumber"> 014 </span>สงฺคามชิ   สาวตฺถึ   อนุปฺปตฺโตติ   ฯ   สา   ทารกํ  อาทาย  เชตวนํ  
<span class="LineNumber"> 015 </span>อคมาสิ   ฯ   เตน  โข  ปน  สมเยน  อายสฺมา  สงฺคามชิ  อฺตรสฺมึ  
<span class="LineNumber"> 016 </span>รุกฺขมูเล   ทิวาวิหาเร   ๔   นิสินฺโน   โหติ   อถ   โข  อายสฺมโต  
<span class="LineNumber"> 017 </span>สงฺคามชิสฺส    ปุราณทุติยิกา    เยนายสฺมา    สงฺคามชิ    เตนุปสงฺกมิ  
<span class="LineNumber"> 018 </span>อุปสงฺกมิตฺวา    อายสฺมนฺตํ    สงฺคามชึ    เอตทโวจ    ขุทฺทปุตฺตํ   หิ  
<span class="LineNumber"> 019 </span>สมณ   โปส   มนฺติ   ฯ   เอวํ   วุตฺเต   อายสฺมา   สงฺคามชิ  ตุณฺหี  
<span class="LineNumber"> 020 </span>อโหสิ    ฯ   ทุติยมฺปิ   โข   อายสฺมโต   สงฺคามชิสฺส   ปุราณทุติยิกา  
<span class="LineNumber"> 021 </span>#๑ ม. ยุ. ปกฺกูโลติ ฯ  ๒ ม. ยุ. เอตํ ฯ  ๓ ยุ. พกฺกุลฺจ .. ฯ  
<span class="LineNumber"> 022 </span>#๔ ม. ยุ. ทิวาวิหารํ  
