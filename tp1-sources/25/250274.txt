<span class="LineNumber"> 001 </span>มารปาโส  ยถากามกรณีโย  จ  ๑  ปาปิมโต  ฯ  ยสฺส  กสฺสจิ ภิกฺขเว  
<span class="LineNumber"> 002 </span>ราโค  ปหีโน  โทโส  ปหีโน  โมโห  ปหีโน  อยํ วุจฺจติ ภิกฺขเว อพนฺโธ  
<span class="LineNumber"> 003 </span>มารสฺส   โอมุกฺกสฺส  มารปาโส  น  ยถากามกรณีโย  จ  ปาปิมโตติ  ฯ  
<span class="LineNumber"> 004 </span>เอตมตฺถํ ภควา อโวจ ฯ ตตฺเถตํ อิติ วุจฺจติ  
<span class="LineNumber"> 005 </span>          ยสฺส ราโค จ โทโส จ     อวิชฺชา จ วิราชิตา  
<span class="LineNumber"> 006 </span>          ตํ ภาวิตตฺตฺตรํ          พฺรหฺมภูตํ ตถาคตํ  
<span class="LineNumber"> 007 </span>          พุทฺธํ เวรภยาตีตํ          อาหุ สพฺพปหายินนฺติ ฯ  
<span class="LineNumber"> 008 </span>       อยมฺปิ อตฺโถ วุตฺโต ภควตา     อิติ เม สุตนฺติ ฯ นวมํ ฯ  
<span class="LineNumber"> 009 </span>     [๒๔๗]   ๑   วุตฺตํ   เหตํ   ภควตา   วุตฺตมรหตาติ   เม  สุตํ  
<span class="LineNumber"> 010 </span>ยสฺส   กสฺสจิ   ภิกฺขเว  ภิกฺขุสฺส  วา  ภิกฺขุนิยา  วา  ราโค  อปฺปหีโน  
<span class="LineNumber"> 011 </span>โทโส    อปฺปหีโน    โมโห   อปฺปหีโน   อยํ   วุจฺจติ   ภิกฺขเว   น  
<span class="LineNumber"> 012 </span>อตริ   สมุทฺทํ   สอูมึ   สวีจึ  สาวฏฺฏํ  สคหํ  สรกฺขสํ  ฯ  ยสฺส  กสฺสจิ  
<span class="LineNumber"> 013 </span>ภิกฺขเว   ภิกฺขุสฺส   วา   ภิกฺขุนิยา  วา  ราโค  ปหีโน  โทโส  ปหีโน  
<span class="LineNumber"> 014 </span>โมโห   ปหีโน   อยํ   วุจฺจติ   ภิกฺขเว   อตริ   สมุทฺทํ   สอูมึ  สวีจึ  
<span class="LineNumber"> 015 </span>สาวฏฺฏํ  สคหํ  สรกฺขสํ  ติณฺโณ  ปารคโต  ๒ ถเล ติฏฺติ พฺราหฺมโณติ ฯ  
<span class="LineNumber"> 016 </span>เอตมตฺถํ ภควา อโวจ ฯ ตตฺเถตํ อิติ วุจฺจติ  
<span class="LineNumber"> 017 </span>          ยสฺส ราโค จ โทโส จ     อวิชฺชา จ วิราชิตา  
<span class="LineNumber"> 018 </span>               โสมํ สมุทฺทํ สคหํ สรกฺขสํ  
<span class="LineNumber"> 019 </span>               สอูมิภยํ ทุตฺตรํ อจฺจตาริ  
<span class="LineNumber"> 020 </span>               สงฺคาติโค มจฺจุชโห นิรูปธิ  
<span class="LineNumber"> 021 </span>#๑ ม. จสทฺโท นตฺถิ ฯ  ๒ ม. ยุ. ปารงฺคโต ฯ  
