<span class="LineNumber"> 001 </span>ยํ   ตุเมฺห  เอวํ  สฺวากฺขาเต  ธมฺมวินเย  ปพฺพชิตา  สมานา  ขมา  จ  
<span class="LineNumber"> 002 </span>ภเวยฺยาถ โสรตา จาติ ฯ  
<span class="LineNumber"> 003 </span>			ปฺจมํ สุภาสิตชยสุตฺตํ  
<span class="LineNumber"> 004 </span>	[๘๗๗]    เอกํ   สมยํ   ภควา   สาวตฺถิยํ   วิหรติ   เชตวเน  
<span class="LineNumber"> 005 </span>อนาถปิณฺฑิกสฺส อาราเม ฯ ตตฺร โข ฯเปฯ  
<span class="LineNumber"> 006 </span>	[๘๗๘]   ภควา   เอตทโวจ  ภูตปุพฺพํ  ภิกฺขเว  เทวาสุรสงฺคาโม  
<span class="LineNumber"> 007 </span>สมุปพฺยูโฬฺห   อโหสิ   ฯ   อถ   โข   ภิกฺขเว   เวปจิตฺติ   อสุรินฺโท  
<span class="LineNumber"> 008 </span>สกฺกํ  เทวานมินฺทํ  เอตทโวจ  โหตุ  เทวานมินฺท  สุภาสิเตน  ชโยติ  ฯ  
<span class="LineNumber"> 009 </span>โหตุ   เวปจิตฺติ   สุภาสิเตน  ชโยติ  ฯ  อถ  โข  ภิกฺขเว  เทวา  จ  
<span class="LineNumber"> 010 </span>อสุรา    จ    ปาริสชฺเช   เปสุํ   อิเม   โน   สุภาสิตํ   ทุพฺภาสิตํ  
<span class="LineNumber"> 011 </span>อาชานิสฺสนฺตีติ  ฯ  อถ  โข  ภิกฺขเว เวปจิตฺติ อสุรินฺโท สกฺกํ เทวานมินฺทํ  
<span class="LineNumber"> 012 </span>เอตทโวจ   ภณ   เทวานมินฺท   คาถนฺติ   ฯ   เอวํ   วุตฺเต  ภิกฺขเว  
<span class="LineNumber"> 013 </span>สกฺโก   เทวานมินฺโท   เวปจิตฺตึ   อสุรินฺทํ  เอตทโวจ  ตุเมฺห  เขฺวตฺถ  
<span class="LineNumber"> 014 </span>เวปจิตฺติ ปุพฺพเทวา ภณ เวปจิตฺติ คาถนฺติ ฯ  
<span class="LineNumber"> 015 </span>	[๘๗๙] เอวํ วุตฺเต ภิกฺขเว เวปจิตฺติ อสุรินฺโท อิมํ คาถํ อภาสิ  
<span class="LineNumber"> 016 </span>		ภิยฺโย พาลา ปกุชฺเฌยฺยุํ     โน จสฺส ปฏิเสธโก  
<span class="LineNumber"> 017 </span>		ตสฺมา ภุเสน ทณฺเฑน       ธีโร พาลํ นิเสธเยติ ฯ  
<span class="LineNumber"> 018 </span>ภาสิตาย   โข   ปน  ภิกฺขเว  เวปจิตฺตินา  อสุรินฺเทน  คาถาย  อสุรา  
<span class="LineNumber"> 019 </span>อนุโมทึสุ   เทวา   ตุณฺหี   อเหสุํ   ฯ   อถ   โข  ภิกฺขเว  เวปจิตฺติ  
<span class="LineNumber"> 020 </span>อสุรินฺโท สกฺกํ เทวานมินฺทํ เอตทโวจ ภณ เทวานมินฺท คาถนฺติ ฯ  
