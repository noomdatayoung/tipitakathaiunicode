<span class="LineNumber"> 001 </span>เจว หุตฺวา โอโกฏิมกตโร จ ตตฺเถวนฺตรธายิ ฯ  
<span class="LineNumber"> 002 </span>	[๙๔๙]   อถ  โข  ภิกฺขเว  สกฺโก  เทวานมินฺโท  สเก  อาสเน  
<span class="LineNumber"> 003 </span>นิสีทิตฺวา  เทเว  ตาวตึเส  อนุนยมาโน  ตายํ  เวลายํ  อิมา  คาถาโย  
<span class="LineNumber"> 004 </span>อภาสิ  
<span class="LineNumber"> 005 </span>		น สูปหตจิตฺโตมฺหิ          นาวฏฺเฏน สุวานโย  
<span class="LineNumber"> 006 </span>		น โว จิราหํ กุชฺฌามิ       โกโธ มยิ นาวติฏฺติ  
<span class="LineNumber"> 007 </span>		กุทฺธาหํ น ผรุสํ พฺรูมิ       น จ ธมฺมานิ กิตฺตเย  
<span class="LineNumber"> 008 </span>		สนฺนิคฺคณฺหามิ อตฺตานํ       สมฺปสฺสํ อตฺถมตฺตโนติ ฯ  
<span class="LineNumber"> 009 </span>			ตติยํ มายาสุตฺตํ  
<span class="LineNumber"> 010 </span>	[๙๕๐]   สาวตฺถีนิทานํ  ฯ  ภูตปุพฺพํ  ภิกฺขเว  เวปจิตฺติ  อสุรินฺโท  
<span class="LineNumber"> 011 </span>อาพาธิโก  อโหสิ  ทุกฺขิโต  พาฬฺหคิลาโน  ฯ  อถ  โข  ภิกฺขเว  สกฺโก  
<span class="LineNumber"> 012 </span>เทวานมินฺโท   เยน  เวปจิตฺติ  อสุรินฺโท  เตนุปสงฺกมิ  คิลานปุจฺฉโก  ฯ  
<span class="LineNumber"> 013 </span>อทฺทสา    โข    ภิกฺขเว   เวปจิตฺติ   อสุรินฺโท   สกฺกํ   เทวานมินฺทํ  
<span class="LineNumber"> 014 </span>ทูรโตว    อาคจฺฉนฺตํ    ทิสฺวาน    สกฺกํ    เทวานมินฺทํ    เอตทโวจ  
<span class="LineNumber"> 015 </span>ติกิจฺฉ   มํ  เทวานมินฺทาติ  ฯ  วาเจหิ  มํ  เวปจิตฺติ  สมฺพริมายนฺติ  ฯ  
<span class="LineNumber"> 016 </span>น   ตาวาหํ   วาเจมิ   ยาวาหํ   มาริส  อสุเร  ปฏิปุจฺฉามีติ  ฯ  อถ  
<span class="LineNumber"> 017 </span>โข   ภิกฺขเว   เวปจิตฺติ  อสุรินฺโท  อสุเร  ปฏิปุจฺฉิ  วาเจมหํ  มาริสา  
<span class="LineNumber"> 018 </span>สกฺกํ   เทวานมินฺทํ   สมฺพริมายนฺติ   ฯ  มา  โข  ตฺวํ  มาริส  วาเจสิ  
<span class="LineNumber"> 019 </span>สกฺกํ เทวานมินฺทํ สมฺพริมายนฺติ ฯ  
<span class="LineNumber"> 020 </span>	[๙๕๑]  อถ  โข  ภิกฺขเว  เวปจิตฺติ  อสุรินฺโท  สกฺกํ เทวานมินฺทํ  
