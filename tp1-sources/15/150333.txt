<span class="LineNumber"> 001 </span>เสยฺยถาปิ   นาม   พลวา   ปุริโส   สมฺมิฺชิตํ   วา  พาหํ  ปสาเรยฺย  
<span class="LineNumber"> 002 </span>ปสาริตํ   วา   พาหํ   สมฺมิฺเชยฺย   เอวเมว   สมุทฺทตีเร   ปณฺณกุฏีสุ  
<span class="LineNumber"> 003 </span>อนฺตรหิตา   สมฺพรสฺส   อสุรินฺทสฺส   สมฺมุเข   ปาตุรเหสุํ  ฯ  อถ  โข  
<span class="LineNumber"> 004 </span>ภิกฺขเว    เต    อิสโย   สีลวนฺโต   กลฺยาณธมฺมา   สมฺพรํ   อสุรินฺทํ  
<span class="LineNumber"> 005 </span>คาถาย อชฺฌภาสึสุ  
<span class="LineNumber"> 006 </span>		อิสโย สมฺพรํ ปตฺตา        ยาจนฺติ อภยทกฺขิณํ  
<span class="LineNumber"> 007 </span>		กามํ กโรสิ ๑ เต ทาตุํ    ภยสฺส อภยสฺส วาติ ฯ  
<span class="LineNumber"> 008 </span>   [๙๐๒] อิสีนํ อภยํ นตฺถิ           ทุฏฺานํ สกฺกเสวินํ  
<span class="LineNumber"> 009 </span>		อภยํ ยาจมานานํ          ภยเมว ททามิ โวติ ฯ  
<span class="LineNumber"> 010 </span>   [๙๐๓] อภยํ ยาจมานานํ          ภยเมว ททาสิ โน  
<span class="LineNumber"> 011 </span>		ปฏิคฺคณฺหาม เต เอกํ ๒    อภยํ ๓ โหตุ เต ภยํ  
<span class="LineNumber"> 012 </span>		ยาทิสํ ลภเต ๔ พีชํ       ตาทิสํ ลภเต ๕ ผลํ  
<span class="LineNumber"> 013 </span>		กลฺยาณการี กลฺยาณํ        ปาปการี จ ปาปกํ  
<span class="LineNumber"> 014 </span>		ปวุตฺตํ ตาต ๖ เต พีชํ     ผลํ ปจฺจนุโภสฺสสีติ ฯ  
<span class="LineNumber"> 015 </span>อถ   โข   ภิกฺขเว   เต   อิสโย   สีลวนฺโต   กลฺยาณธมฺมา   สมฺพรํ  
<span class="LineNumber"> 016 </span>อสุรินฺทํ   อภิสเปตฺวา   ๗  เสยฺยถาปิ  นาม  พลวา  ปุริโส  สมฺมิฺชิตํ  
<span class="LineNumber"> 017 </span>วา   พาหํ   ปสาเรยฺย   ปสาริตํ   วา   พาหํ  สมฺมิฺเชยฺย  เอวเมว  
<span class="LineNumber"> 018 </span>สมฺพรสฺส    อสุรินฺทสฺส    สมฺมุเข   อนฺตรหิตา   สมุทฺทตีเร   ปณฺณกุฏีสุ  
<span class="LineNumber"> 019 </span>ปาตุรเหสุํ ฯ  
<span class="LineNumber"> 020 </span>#๑ ม. กโรหิ ฯ ๒ ม. ยุ. เอตํ ฯ ๓ ม. ยุ. อกฺขยํ ฯ ๔ ม. วปเต ฯ  
<span class="LineNumber"> 021 </span>#๕ ม. ยุ. หรเต ฯ ยุ. วปฺปเต ฯ ๖ วปฺปเต ฯ ๗ ม. อภิสปิตฺวา ฯ  
