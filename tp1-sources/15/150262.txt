<span class="LineNumber"> 001 </span>ปาทานิ   มุเขน   ปริจุมฺพติ  ปาณีหิ  จ  ปริสมฺพาหติ  นามํ  จ  สาเวติ  
<span class="LineNumber"> 002 </span>มานตฺถทฺธาหํ   โภ   โคตม  มานตฺถทฺธาหํ  โภ  โคตมาติ  ฯ  อถ  โข  
<span class="LineNumber"> 003 </span>สา  ปริสา  อพฺภูตจิตฺตชาตา  ๑  อโหสิ  อจฺฉริยํ  วต  โภ  อพฺภูตํ วต  
<span class="LineNumber"> 004 </span>โภ   อยฺหิ   มานตฺถทฺโธ   พฺราหฺมโณ   เนว   มาตรํ  อภิวาเทติ  น  
<span class="LineNumber"> 005 </span>ปิตรํ   อภิวาเทติ   น  อาจริยํ  อภิวาเทติ  น  เชฏฺภาตรํ  อภิวาเทติ  
<span class="LineNumber"> 006 </span>อถ   จ   ปน   สมโณ   โคตโม  เอวรูปํ  ปรมนิปจฺจการํ  กโรตีติ  ฯ  
<span class="LineNumber"> 007 </span>อถ   โข   ภควา   มานตฺถทฺธํ   พฺราหฺมณํ   เอตทโวจ  อลํ  พฺราหฺมณ  
<span class="LineNumber"> 008 </span>อุฏฺเหิ สเก อาสเน นิสีท ยโต เต มยิ จิตฺตํ ปสนฺนนฺติ ฯ  
<span class="LineNumber"> 009 </span>	[๖๙๘]  อถ  โข  มานตฺถทฺโธ  พฺราหฺมโณ  สเก อาสเน นิสีทิตฺวา  
<span class="LineNumber"> 010 </span>ภควนฺตํ คาถาย อชฺฌภาสิ  
<span class="LineNumber"> 011 </span>		เกสุ น มานํ กยิราถ      กถํ สฺวสฺส ๒ สคารโว  
<span class="LineNumber"> 012 </span>		กฺยสฺส อปจิตา อสฺสุ       กฺยสฺส สาธุ สุปูชิตาติ ฯ  
<span class="LineNumber"> 013 </span>	[๖๙๙] มาตรี ปิตริ วาปิ         อโถ เชฏฺมฺหิ ภาตริ  
<span class="LineNumber"> 014 </span>		อาจริเย จตุตฺถมฺหิ [๓]-   เตสุ อสฺส สคารโว  
<span class="LineNumber"> 015 </span>		ตฺยสฺส อปจิตา อสฺสุ       เต จสฺสุ สาธุ ปูชิตา  
<span class="LineNumber"> 016 </span>		อรหนฺเต สีตีภูเต         กตกิจฺเจ อนาสเว  
<span class="LineNumber"> 017 </span>		นิหจฺจ มานํ อตฺถทฺโธ      เตน อนุสเยน ๔ อนุตฺตเรติ ฯ  
<span class="LineNumber"> 018 </span>	[๗๐๐]  เอวํ  วุตฺเต  มานตฺถทฺโธ  พฺราหฺมโณ  ภควนฺตํ เอตทโวจ  
<span class="LineNumber"> 019 </span>อภิกฺกนฺตํ   โภ   โคตม   อภิกฺกนฺตํ   โภ   โคตม  ฯเปฯ  อุปาสกํ  มํ  
<span class="LineNumber"> 020 </span>ภวํ โคตโม ธาเรตุ อชฺชตคฺเค ปาณุเปตํ สรณงฺคตนฺติ ฯ  
<span class="LineNumber"> 021 </span>#๑ ม. อพฺภุตวิตฺตชาตา ฯ ๒ ม. เกสุ จสฺส ฯ ยุ. เกสุ อสฺส ฯ ๓ ม. ยุ. เอตฺถนฺตเร  
<span class="LineNumber"> 022 </span>#เตสุ น มานํ กยิราถาติ ทิสฺสติ ฯ ๔ ม. เต นมสฺเส ฯ ยุ. นมสฺส ฯ  
