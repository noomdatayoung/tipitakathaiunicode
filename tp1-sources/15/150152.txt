<span class="LineNumber"> 001 </span>อถ   โข   มาโร   ปาปิมา  ชานาติ  มํ  ภควา  ชานาติ  มํ  สุคโตติ  
<span class="LineNumber"> 002 </span>ทุกฺขี ทุมฺมโน ตตฺเถวนฺตรธายีติ ฯ  
<span class="LineNumber"> 003 </span>			ตติยํ สุภสุตฺตํ  
<span class="LineNumber"> 004 </span>	[๔๒๒]   เอวมฺเม   สุตํ  เอกํ  สมยํ  ภควา  อุรุเวลายํ  วิหรติ  
<span class="LineNumber"> 005 </span>นชฺชา   เนรฺชราย   ตีเร  อชปาลนิโคฺรเธ  ปมาภิสมฺพุทฺโธ  ฯ  เตน  
<span class="LineNumber"> 006 </span>โข   ปน   สมเยน   ภควา   รตฺตนฺธการติมิสายํ  อชฺโฌกาเส  นิสินฺโน  
<span class="LineNumber"> 007 </span>โหติ ฯ เทโว จ เอกเมกํ ผุสายติ ฯ  
<span class="LineNumber"> 008 </span>	[๔๒๓]  อถ  โข  มาโร  ปาปิมา  ภควโต  ภยํ ฉมฺภิตตฺตํ โลมหํสํ  
<span class="LineNumber"> 009 </span>อุปฺปาเทตุกาโม   เยน   ภควา   เตนุปสงฺกมิ   อุปสงฺกมิตฺวา   ภควโต  
<span class="LineNumber"> 010 </span>อวิทูเร อุจฺจาวจา วณฺณนิภา อุปทํเสติ สุภา เจว อสุภา จ ฯ  
<span class="LineNumber"> 011 </span>	[๔๒๔]   อถ   โข   ภควา  มาโร  อยํ  ปาปิมา  อิติ  วิทิตฺวา  
<span class="LineNumber"> 012 </span>มารํ ปาปิมนฺตํ คาถาหิ อชฺฌภาสิ  
<span class="LineNumber"> 013 </span>		สํสารํ ทีฆมทฺธานํ          วณฺณํ กตฺวา สุภาสุภํ  
<span class="LineNumber"> 014 </span>		อลนฺเต เตน ปาปิม        นิหโต ตฺวมสิ อนฺตก  
<span class="LineNumber"> 015 </span>		เย จ กาเยน วาจาย      มนสา จ สุสํวุตา  
<span class="LineNumber"> 016 </span>		น เต มารวสานุคา        น เต มารสฺส ปจฺจคูติ ๑ ฯ  
<span class="LineNumber"> 017 </span>อถ โข มาโร ปาปิมา ฯเปฯ ตตฺเถวนฺตรธายีติ ฯ  
<span class="LineNumber"> 018 </span>			จตุตฺถํ ปมปาสสุตฺตํ  
<span class="LineNumber"> 019 </span>	[๔๒๕]   เอวมฺเม   สุตํ  เอกํ  สมยํ  ภควา  พาราณสิยํ  วิหรติ  
<span class="LineNumber"> 020 </span>อิสิปตเน  มิคทาเย  ฯ  ตตฺร  โข  ภควา  ภิกฺขู  อามนฺเตสิ ภิกฺขโวติ ฯ  
<span class="LineNumber"> 021 </span>#๑ ม. ปทฺธคู ฯ  
