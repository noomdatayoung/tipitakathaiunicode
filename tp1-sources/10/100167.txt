<span class="LineNumber"> 001 </span>เอตทโวจ   สตฺถา  ตํ  อาวุโส  อานนฺท  อามนฺเตตีติ  ฯ  เอวมาวุโสติ  
<span class="LineNumber"> 002 </span>โข   อายสฺมา   อานนฺโท   ตสฺส   ภิกฺขุโน   ปฏิสฺสุตฺวา  เยน  ภควา  
<span class="LineNumber"> 003 </span>เตนุปสงฺกมิ   อุปสงฺกมิตฺวา   ภควนฺตํ  อภิวาเทตฺวา  เอกมนฺตํ  นิสีทิ  ฯ  
<span class="LineNumber"> 004 </span>เอกมนฺตํ   นิสินฺนํ   โข   อายสฺมนฺตํ   อานนฺทํ  ภควา  เอตทโวจ  อลํ  
<span class="LineNumber"> 005 </span>อานนฺท   มา   โสจิ   มา  ปริเทวิ  น  นุ  เอวํ  ๑  อานนฺท  มยา  
<span class="LineNumber"> 006 </span>ปฏิกจฺเจว    อกฺขาตํ    สพฺเพเหว    ปิเยหิ   มนาเปหิ   นานาภาโว  
<span class="LineNumber"> 007 </span>วินาภาโว   อฺถาภาโว  ตํ  กุเตตฺถ  [๒]  ลพฺภา  ยนฺตํ  ชาตํ  ภูตํ  
<span class="LineNumber"> 008 </span>สงฺขตํ   ปโลกธมฺมํ   ตํ   วต   มา   ปลุชฺชีติ   เนตํ   านํ   วิชฺชติ  
<span class="LineNumber"> 009 </span>ทีฆรตฺตํ    โข    เต    อานนฺท   ตถาคโต   ปจฺจุปฏฺิโต   เมตฺเตน  
<span class="LineNumber"> 010 </span>กายกมฺเมน  หิเตน  สุเขน  อทฺวเยน  อปฺปมาเณน  เมตฺเตน  วจีกมฺเมน  
<span class="LineNumber"> 011 </span>หิเตน   สุเขน   อทฺวเยน   อปฺปมาเณน  เมตฺเตน  มโนกมฺเมน  หิเตน  
<span class="LineNumber"> 012 </span>สุเขน   อทฺวเยน   อปฺปมาเณน  กตปุฺโสิ  ตฺวํ  อานนฺท  ปธานมนุยุฺช  
<span class="LineNumber"> 013 </span>ขิปฺปํ   โหหิปิ   ๓   อนาสโวติ   ฯ  อถโข  ภควา  ภิกฺขู  อามนฺเตสิ  
<span class="LineNumber"> 014 </span>เยปิ   เต   ภิกฺขเว   อเหสุํ   อตีตมทฺธานํ   อรหนฺโต  สมฺมาสมฺพุทฺธา  
<span class="LineNumber"> 015 </span>เตสมฺปิ   ภควนฺตานํ   เอตปรมาเยว   อุปฏฺากา   อเหสุํ   เสยฺยถาปิ  
<span class="LineNumber"> 016 </span>มยฺหํ    อานนฺโท    เยปิ   เต   ภิกฺขเว   ภวิสฺสนฺติ   อนาคตมทฺธานํ  
<span class="LineNumber"> 017 </span>อรหนฺโต     สมฺมาสมฺพุทฺธา    เตสมฺปิ    ภควนฺตานํ    เอตปรมาเยว  
<span class="LineNumber"> 018 </span>อุปฏฺากา   ภวิสฺสนฺติ   เสยฺยถาปิ   มยฺหํ   อานนฺโท   ปณฺฑิโต  [๔]  
<span class="LineNumber"> 019 </span>ภิกฺขเว    อานนฺโท    ชานาติ    อยํ    กาโล   ตถาคตํ   ทสฺสนาย  
<span class="LineNumber"> 020 </span>อุปสงฺกมิตุํ   อยํ   กาโล   ภิกฺขูนํ   อยํ   กาโล  ภิกฺขุนีนํ  อยํ  กาโล  
<span class="LineNumber"> 021 </span>#๑ ม. ยุ. เอตํ ฯ ๒ โป. ม. ยุ. อานนฺท ฯ ๓ ม. ยุ. โหหิสิ ฯ ๔ ยุ. โข ฯ  
