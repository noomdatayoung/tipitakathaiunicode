<span class="LineNumber"> 001 </span>อากงฺขมาโน   สงฺโฆ   นิยสฺสกมฺมํ   กเรยฺย   พุทฺธสฺส   อวณฺณํ  ภาสติ  
<span class="LineNumber"> 002 </span>ธมฺมสฺส    อวณฺณํ    ภาสติ   สงฺฆสฺส   อวณฺณํ   ภาสติ   อิเมหิ   โข  
<span class="LineNumber"> 003 </span>ภิกฺขเว    ตีหงฺเคหิ    สมนฺนาคตสฺส   ภิกฺขุโน   อากงฺขมาโน   สงฺโฆ  
<span class="LineNumber"> 004 </span>นิยสฺสกมฺมํ กเรยฺย ฯ  
<span class="LineNumber"> 005 </span>     [๗๒]   ติณฺณํ   ภิกฺขเว  ภิกฺขูนํ  อากงฺขมาโน  สงฺโฆ  นิยสฺสกมฺมํ  
<span class="LineNumber"> 006 </span>กเรยฺย    เอโก    ภณฺฑนการโก   โหติ   กลหการโก   วิวาทการโก  
<span class="LineNumber"> 007 </span>ภสฺสการโก   สงฺเฆ   อธิกรณการโก   เอโก   พาโล  โหติ  อพฺยตฺโต  
<span class="LineNumber"> 008 </span>อาปตฺติพหุโล   อนปทาโน   เอโก   คิหิสํสฏฺโ   วิหรติ   อนนุโลมิเกหิ  
<span class="LineNumber"> 009 </span>คิหิสํสคฺเคหิ    อิเมสํ    โข   ภิกฺขเว   ติณฺณํ   ภิกฺขูนํ   อากงฺขมาโน  
<span class="LineNumber"> 010 </span>สงฺโฆ นิยสฺสกมฺมํ กเรยฺย ฯ  
<span class="LineNumber"> 011 </span>     [๗๓]   อปเรสํปิ   ภิกฺขเว   ติณฺณํ  ภิกฺขูนํ  อากงฺขมาโน  สงฺโฆ  
<span class="LineNumber"> 012 </span>นิยสฺสกมฺมํ    กเรยฺย    เอโก   อธิสีเล   สีลวิปนฺโน   โหติ   เอโก  
<span class="LineNumber"> 013 </span>อชฺฌาจาเร   อาจารวิปนฺโน   โหติ   เอโก   อติทิฏฺิยา   ทิฏฺิวิปนฺโน  
<span class="LineNumber"> 014 </span>โหติ   อิเมสํ   โข   ภิกฺขเว   ติณฺณํ   ภิกฺขูนํ   อากงฺขมาโน   สงฺโฆ  
<span class="LineNumber"> 015 </span>นิยสฺสกมฺมํ กเรยฺย ฯ  
<span class="LineNumber"> 016 </span>     [๗๔]   อปเรสํปิ   ภิกฺขเว   ติณฺณํ  ภิกฺขูนํ  อากงฺขมาโน  สงฺโฆ  
<span class="LineNumber"> 017 </span>นิยสฺสกมฺมํ    กเรยฺย    เอโก     พุทฺธสฺส   อวณฺณํ   ภาสติ   เอโก  
<span class="LineNumber"> 018 </span>ธมฺมสฺส   อวณฺณํ   ภาสติ   เอโก   สงฺฆสฺส   อวณฺณํ   ภาสติ   อิเมสํ  
<span class="LineNumber"> 019 </span>โข ภิกฺขเว ติณฺณํ ภิกฺขูนํ อากงฺขมาโน สงฺโฆ นิยสฺสกมฺมํ กเรยฺย ฯ  
<span class="LineNumber"> 020 </span>                  อากงฺขมานจฺฉกฺกํ นิฏฺิตํ ฯ  
