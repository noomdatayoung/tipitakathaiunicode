<span class="LineNumber"> 001 </span>	อุทโกโรหกา เกจิ         สายํ ปาโต สุจิรตา  
<span class="LineNumber"> 002 </span>	โตยาภิเสกจรณา ๑       มม สิสฺสา ทุราสทา ฯ  
<span class="LineNumber"> 003 </span>	ปรูฬฺหกจฺฉนขโลมา         ปงฺกทนฺตา รชสฺสิรา  
<span class="LineNumber"> 004 </span>	คนฺธิตา สีลคนฺเธน         มม สิสฺสา ทุราสทา ฯ  
<span class="LineNumber"> 005 </span>	ปาโตว สนฺนิปาเตตฺวา      ชฏิลา อุคฺคตาปนา  
<span class="LineNumber"> 006 </span>	ลาภาลาภํ ปกิตฺเตตฺวา      คจฺฉนฺติ อมฺพเร ตทา ฯ  
<span class="LineNumber"> 007 </span>	เอเตสํ ปกฺกมนฺตานํ        มหาสทฺโท ปวตฺตติ  
<span class="LineNumber"> 008 </span>	อชินจมฺมสทฺเทน           โมทิตา โหนฺติ เทวตา ฯ  
<span class="LineNumber"> 009 </span>	ทิโสทิสา ปกฺกมนฺติ         อนฺตลิกฺขจรา อิสี  
<span class="LineNumber"> 010 </span>	สกพเลนุปตฺถทฺธา          เต คจฺฉนฺติ ยถิจฺฉกํ ฯ  
<span class="LineNumber"> 011 </span>	ปวีกมฺปกา เอเต         สพฺเพว นภจาริโน  
<span class="LineNumber"> 012 </span>	อุคฺคเตชา ทุปฺปสหา        สาคโรว อโขภิยา ฯ  
<span class="LineNumber"> 013 </span>	านจงฺกมิยา เกจิ         เกจิ เนสชฺชิกา อิสี  
<span class="LineNumber"> 014 </span>	ปวตฺตโภชนา เกจิ         มม สิสฺสา ทุราสทา ฯ  
<span class="LineNumber"> 015 </span>	เมตฺตาวิหาริโน เอเต      หิเตสี สพฺพปาณินํ  
<span class="LineNumber"> 016 </span>	อนตฺตุกฺกํสกา สพฺเพ        น เต วมฺเภนฺติ กสฺสจิ ฯ  
<span class="LineNumber"> 017 </span>	สีหราชาว สมฺภีตา         คชราชาว ถามวา  
<span class="LineNumber"> 018 </span>	ทุราสทา พฺยคฺฆาริว        อาคจฺฉนฺติ มมนฺติเก ฯ  
<span class="LineNumber"> 019 </span>	วิชฺชาธรา เทวตา จ       นาคคนฺธพฺพรกฺขสา  
<span class="LineNumber"> 020 </span>	กุมฺภณฺฑา ทานวา ครุฬา     อุปชีวนฺติ ตํ สรํ ฯ  
<span class="LineNumber"> 021 </span>#๑ ม. โตยาภิเสจนกรา ฯ  
