<span class="LineNumber"> 001 </span>	ปทุมุตฺตโร นาม ชิโน       สพฺพธมฺมาน ปารคู  
<span class="LineNumber"> 002 </span>	ตมนฺธการํ นาเสตฺวา       อุปฺปชฺชิ โลกนายโก ฯ  
<span class="LineNumber"> 003 </span>	สเก ฆเร นิสีทิตฺวา        เอวํ จินฺเตสหํ ตทา  
<span class="LineNumber"> 004 </span>	พุทฺโธ โลเก สมุปฺปนฺโน     เทยฺยธมฺโม จ นตฺถิ เม ฯ  
<span class="LineNumber"> 005 </span>	อิทํ เม สาฏกํ เอกํ        นตฺถิ เม โกจิ ทายโก  
<span class="LineNumber"> 006 </span>	ทุกฺโข นิรยสมฺผสฺโส        โรปยิสฺสามิ ทกฺขิณํ ฯ  
<span class="LineNumber"> 007 </span>	เอวาหํ จินฺตยิตฺวาน        สกํ จิตฺตํ ปสาทยึ  
<span class="LineNumber"> 008 </span>	เอกํ ทุสฺสํ คเหตฺวาน       พุทฺธเสฏฺสฺสทาสหํ ฯ  
<span class="LineNumber"> 009 </span>	เอกํ ทุสฺสํ ททิตฺวาน        อุกฺกุฏฺึ สมฺปวตฺตยึ  
<span class="LineNumber"> 010 </span>	ยทิ พุทฺโธ ตุวํ วีร         ตาเรหิ มํ มหามุนิ ฯ  
<span class="LineNumber"> 011 </span>	ปทุมุตฺตโร โลกวิทู         อาหุตีนํ ปฏิคฺคโห  
<span class="LineNumber"> 012 </span>	มม ทานํ ปกิตฺเตนฺโต       อกา เม อนุโมทนํ ฯ  
<span class="LineNumber"> 013 </span>	อิมินา เอกทุสฺเสน         เจตนาปณิธีหิ จ  
<span class="LineNumber"> 014 </span>	กปฺปสตสหสฺสานิ           วินิปาตํ น คจฺฉติ ฯ  
<span class="LineNumber"> 015 </span>	ฉตฺตึสกฺขตฺตุ เทวินฺโท       เทวรชฺชํ กริสฺสติ  
<span class="LineNumber"> 016 </span>	เตตฺตึสกฺขตฺตุ ราชา จ      จกฺกวตฺติ ภวิสฺสติ ฯ  
<span class="LineNumber"> 017 </span>	ปเทสรชฺชํ วิปุลํ           คณนาโต อสงฺขยํ  
<span class="LineNumber"> 018 </span>	เทวโลเก มนุสฺเส วา      สํสรนฺโต ตุวํ ภเว ฯ  
<span class="LineNumber"> 019 </span>	รูปวา คุณสมฺปนฺโน         อนวกฺกนฺตเทหวา  
<span class="LineNumber"> 020 </span>	อกฺโขภํ อมิตํ ทุสฺสํ         ภวิสฺสติ ๑ ยถิจฺฉกํ ฯ  
<span class="LineNumber"> 021 </span>#๑ ม. ลภิสฺสสิ ฯ  
