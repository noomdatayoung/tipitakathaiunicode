<span class="LineNumber"> 001 </span>	ปริพฺพชา เอกสิขา         โคตมา พุทฺธสาวกา  
<span class="LineNumber"> 002 </span>	จรกา ตาปสา เจว        จรนฺติ มหิยา ตทา ฯ  
<span class="LineNumber"> 003 </span>	เตปิ มํ ปริวาเรนฺติ        พฺราหฺมโณ วิสฺสุโต อิติ  
<span class="LineNumber"> 004 </span>	พหู ชนา มํ ปูเชนฺติ ๑     นาหํ ปูเชมิ กิฺจินํ ฯ  
<span class="LineNumber"> 005 </span>	ปูชารหํ น ปสฺสามิ         มานถทฺโธ อหํ ตทา  
<span class="LineNumber"> 006 </span>	พุทฺโธติ วจนํ นตฺถิ         ตาว นุปฺปชฺชเต ชิโน ฯ  
<span class="LineNumber"> 007 </span>	อจฺจเยน อโหรตฺตํ         ปทุมุตฺตรนายโก ๒  
<span class="LineNumber"> 008 </span>	สพฺพํ ตมํ วิโนเทตฺวา       โลเก อุปฺปชฺชิ จกฺขุมา ฯ  
<span class="LineNumber"> 009 </span>	วิตฺถาริเก พหู ชฺเ       ปุถุภูเต จ สาสเน  
<span class="LineNumber"> 010 </span>	อุปาคมิ ตทา พุทฺโธ        นครํ หํสสวฺหยํ ฯ  
<span class="LineNumber"> 011 </span>	ปิตุ อตฺถาย โส พุทฺโธ      ธมฺมํ เทเสสิ จกฺขุมา  
<span class="LineNumber"> 012 </span>	เตน กาเลน ปริสา        สมนฺตา โยชนํ ตทา ฯ  
<span class="LineNumber"> 013 </span>	สมฺมโต มนุชานํ โย ๓     สุนนฺโท นาม ตาปโส  
<span class="LineNumber"> 014 </span>	ยาวตา พุทฺธปริสา         ปุปฺเผหิจฺฉาทยิ ตทา ฯ  
<span class="LineNumber"> 015 </span>	จตุสจฺจํ ปกาเสนฺโต        เสฏฺเ จ ปุปฺผมณฺฑเป  
<span class="LineNumber"> 016 </span>	โกฏิสตสหสฺสานํ           ธมฺมาภิสมโย อหุ ฯ  
<span class="LineNumber"> 017 </span>	สตฺตรตฺตินฺทิวํ พุทฺโธ        วสฺสิตฺวา  ธมฺมวุฏฺิยา  
<span class="LineNumber"> 018 </span>	อฏฺเม ทิวเส ปตฺเต       สุนนฺทํ กิตฺตยี ชิโน ฯ  
<span class="LineNumber"> 019 </span>	เทวโลเก มนุสฺเส วา      สํสรนฺโต อยํ ภเว  
<span class="LineNumber"> 020 </span>	สพฺเพสํ ปวโร หุตฺวา       ภเวสุ สํสริสฺสติ ฯ  
<span class="LineNumber"> 021 </span>#๑ ม. ยุ. พหุชฺชโน มํ ปูเชติ ฯ ๒ ม. ปทุมุตฺตรนามโก ฯ ๓ ม. ยุ. โส ฯ  
