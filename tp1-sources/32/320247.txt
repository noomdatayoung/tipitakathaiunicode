<span class="LineNumber"> 001 </span>		ปณฺณรสโม ฉตฺตวคฺโค  
<span class="LineNumber"> 002 </span>		ปมํ อธิฉตฺติยตฺเถราปทานํ (๑๔๑)  
<span class="LineNumber"> 003 </span>	[๑๔๓] ปรินิพฺพุเต ภควติ          อตฺถทสฺสีนรุตฺตเม  
<span class="LineNumber"> 004 </span>	ฉตฺตาติฉตฺตํ ๑ กาเรตฺวา   ถูปมฺหิ อภิโรปยึ ฯ  
<span class="LineNumber"> 005 </span>	กาเลน กาลํ อาคนฺตฺวา     นมสฺสึ โลกนายกํ  
<span class="LineNumber"> 006 </span>	ปุปฺผจฺฉทนํ กตฺวาน         ฉตฺตมฺหิ อภิโรปยึ ฯ  
<span class="LineNumber"> 007 </span>	สตฺตรเส กปฺปสเต         เทวรชฺชมการยึ  
<span class="LineNumber"> 008 </span>	มนุสฺสตฺตํ น คจฺฉามิ        ถูปปูชายิทํ ผลํ ฯ  
<span class="LineNumber"> 009 </span>	ปฏิสมฺภิทา จตสฺโส         วิโมกฺขาปิจ อฏฺิเม  
<span class="LineNumber"> 010 </span>	ฉฬภิฺา สจฺฉิกตา         กตํ พุทฺธสฺส สาสนนฺติ ฯ  
<span class="LineNumber"> 011 </span>	อิตฺถํ สุทํ อายสฺมา อธิฉตฺติโย ๒ เถโร อิมา คาถาโย  
<span class="LineNumber"> 012 </span>อภาสิตฺถาติ ฯ  
<span class="LineNumber"> 013 </span>		อธิฉตฺติยตฺเถรสฺส อปทานํ สมตฺตํ ฯ  
<span class="LineNumber"> 014 </span>		ทุติยํ ถมฺภาโรปกตฺเถราปทานํ (๑๔๒)  
<span class="LineNumber"> 015 </span>	[๑๔๔] นิพฺพุเต โลกนาถมฺหิ        ธมฺมทสฺสีนราสเภ  
<span class="LineNumber"> 016 </span>	อาโรเปสึ ธชตฺถมฺภํ        พุทฺธเสฏฺสฺส เจติเย ฯ  
<span class="LineNumber"> 017 </span>	นิสฺเสณึ มาปยิตฺวาน        ถูปเสฏฺํ สมารุหํ  
<span class="LineNumber"> 018 </span>	ชาติปุปฺผํ คเหตฺวาน        ถูปมฺหิ อภิโรปยึ ฯ  
<span class="LineNumber"> 019 </span>#๑ ยุ. ฉตฺตาธิฉตฺตํ ฯ ๒ ม. อติฉตฺติโย ฯ  
