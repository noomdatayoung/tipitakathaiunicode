<span class="LineNumber"> 001 </span>			ทสมสิกฺขาปทํ  
<span class="LineNumber"> 002 </span>	[๔๖๖]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน  
<span class="LineNumber"> 003 </span>อนาถปิณฺฑิกสฺส  อาราเม ฯ  เตน  โข  ปน  สมเยน  อายสฺมโต  
<span class="LineNumber"> 004 </span>อุทายิสฺส  ปุราณทุติยิกา  ภิกฺขุนีสุ  ปพฺพชิตา  โหติ ฯ  สา  ภิกฺขุนี  ๑  
<span class="LineNumber"> 005 </span>อายสฺมโต  อุทายิสฺส  สนฺติเก  อภิกฺขณํ  อาคจฺฉติ ฯ  อายสฺมาปิ  
<span class="LineNumber"> 006 </span>อุทายิ  ตสฺสา  ภิกฺขุนิยา  สนฺติเก  อภิกฺขณํ  คจฺฉติ ฯ  เตน  โข  
<span class="LineNumber"> 007 </span>ปน  สมเยน  อายสฺมา  อุทายิ  ตสฺสา  ภิกฺขุนิยา  สทฺธึ  เอโก  
<span class="LineNumber"> 008 </span>เอกาย  รโห  นิสชฺชํ  กปฺเปสิ ฯ  เย  เต  ภิกฺขู  อปฺปิจฺฉา ฯเปฯ  
<span class="LineNumber"> 009 </span>เต  อุชฺฌายนฺติ  ขียนฺติ  วิปาเจนฺติ  กถํ  หิ  นาม  อายสฺมา  อุทายิ  
<span class="LineNumber"> 010 </span>ภิกฺขุนิยา  สทฺธึ  เอโก  เอกาย  รโห  นิสชฺชํ  กปฺเปสฺสตีติ ฯเปฯ  
<span class="LineNumber"> 011 </span>สจฺจํ  กิร  ตฺวํ  อุทายิ  ภิกฺขุนิยา  สทฺธึ  เอโก  เอกาย  รโห  นิสชฺชํ  
<span class="LineNumber"> 012 </span>กปฺเปสีติ ฯ  สจฺจํ  ภควาติ ฯ  วิครหิ  พุทฺโธ  ภควา  กถํ  หิ  นาม  
<span class="LineNumber"> 013 </span>ตฺวํ  โมฆปุริส  ภิกฺขุนิยา  สทฺธึ  เอโก  เอกาย  รโห  นิสชฺชํ  กปฺเปสฺสสิ  
<span class="LineNumber"> 014 </span>เนตํ  โมฆปุริส  อปฺปสนฺนานํ  วา  ปสาทาย  ปสนฺนานํ  วา  ภิยฺโยภาวาย  
<span class="LineNumber"> 015 </span>ฯเปฯ  เอวฺจ  ปน  ภิกฺขเว  อิมํ  สิกฺขาปทํ  อุทฺทิเสยฺยาถ  
<span class="LineNumber"> 016 </span>โย  ปน  ภิกฺขุ  ภิกฺขุนิยา  สทฺธึ  เอโก  เอกาย  รโห  นิสชฺชํ  กปฺเปยฺย  
<span class="LineNumber"> 017 </span>ปาจิตฺติยนฺติ ฯ  
<span class="LineNumber"> 018 </span>	[๔๖๗]  โย  ปนาติ  โย  ยาทิโส ฯเปฯ  ภิกฺขูติ ฯเปฯ  อยํ  
<span class="LineNumber"> 019 </span>อิมสฺมึ  อตฺเถ  อธิปฺเปโต  ภิกฺขูติ ฯ  ภิกฺขุนี  นาม  อุภโตสงฺเฆ  
<span class="LineNumber"> 020 </span>#  ๑  ม.  ยุ.  อยํ  ปาโ ฯ  ทิสฺสติ ฯ  
