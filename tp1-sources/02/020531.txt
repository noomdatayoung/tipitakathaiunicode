<span class="LineNumber"> 001 </span>		  _____________  
<span class="LineNumber"> 002 </span>		  เสขิยกณฺฑํ  
<span class="LineNumber"> 003 </span>	  อิเม  โข  ปนายสฺมนฺโต  เสขิยา  ธมฺมา  อุทฺเทสํ  อาคจฺฉนฺติ ฯ  
<span class="LineNumber"> 004 </span>		  ปริมณฺฑลวคฺโค  
<span class="LineNumber"> 005 </span>		  ฉพฺพีสติ  สารุปฺปา  
<span class="LineNumber"> 006 </span>	[๘๐๐]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน  
<span class="LineNumber"> 007 </span>อนาถปิณฺฑิกสฺส  อาราเม ฯ  เตน  โข  ปน  สมเยน  ฉพฺพคฺคิยา  
<span class="LineNumber"> 008 </span>ภิกฺขู  ปุรโตปิ  ปจฺฉโตปิ  โอลมฺเพนฺตา  นิวาเสนฺติ ฯ  มนุสฺสา  
<span class="LineNumber"> 009 </span>อุชฺฌายนฺติ  ขียนฺติ  วิปาเจนฺติ  กถํ  หิ  นาม  สมณา  สกฺยปุตฺติยา  
<span class="LineNumber"> 010 </span>ปุรโตปิ  ปจฺฉโตปิ  โอลมฺเพนฺตา  นิวาเสสฺสนฺติ  เสยฺยถาปิ  คิหี  
<span class="LineNumber"> 011 </span>กามโภคิโนติ ฯ  อสฺโสสุํ  โข  ภิกฺขู  เตสํ  มนุสฺสานํ  อุชฺฌายนฺตานํ  
<span class="LineNumber"> 012 </span>ขียนฺตานํ  วิปาเจนฺตานํ ฯ  เย  เต  ภิกฺขู  อปฺปิจฺฉา ฯเปฯ  เต  
<span class="LineNumber"> 013 </span>อุชฺฌายนฺติ  ขียนฺติ  วิปาเจนฺติ  กถํ  หิ  นาม  ฉพฺพคฺคิยา  ภิกฺขู  
<span class="LineNumber"> 014 </span>ปุรโตปิ  ปจฺฉโตปิ  โอลมฺเพนฺตา  นิวาเสสฺสนฺตีติ ฯ  อถโข  เต  ภิกฺขู  
<span class="LineNumber"> 015 </span>ภควโต  เอตมตฺถํ  อาโรเจสุํ ฯ  อถโข  ภควา  เอตสฺมึ  นิทาเน  
<span class="LineNumber"> 016 </span>เอตสฺมึ  ปกรเณ  ธมฺมึ  กถํ  กตฺวา  ภิกฺขุสงฺฆํ  สนฺนิปาตาเปตฺวา  
<span class="LineNumber"> 017 </span>ฉพฺพคฺคิเย  ภิกฺขู  ปฏิปุจฺฉิ  สจฺจํ  กิร  ตุเมฺห  ภิกฺขเว  ปุรโตปิ  
<span class="LineNumber"> 018 </span>ปจฺฉโตปิ  โอลมฺเพนฺตา  นิวาเสถาติ ฯ  สจฺจํ  ภควาติ ฯ  วิครหิ  
<span class="LineNumber"> 019 </span>พุทฺโธ  ภควา  กถํ  หิ  นาม  ตุเมฺห  โมฆปุริสา  ปุรโตปิ  ปจฺฉโตปิ  
<span class="LineNumber"> 020 </span>โอลมฺเพนฺตา  นิวาเสสฺสถ  เนตํ  โมฆปุริสา  อปฺปสนฺนานํ  วา 
