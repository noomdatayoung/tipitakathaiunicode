<span class="LineNumber"> 001 </span>อกตํปิ  กตากตํปิ ฯ  กตํ  นาม  สีสูปคํ  คีวูปคํ  หตฺถูปคํ  ปาทูปคํ  
<span class="LineNumber"> 002 </span>กฏูปคํ ฯ  อกตํ  นาม  ฆนกํ  วุจฺจติ ฯ  กตากตํ  นาม  ตทุภยํ ฯ  
<span class="LineNumber"> 003 </span>รูปิยํ  นาม  สตฺถุวณฺโณ  กหาปโณ  โลหมาสโก  ทารุมาสโก  
<span class="LineNumber"> 004 </span>ชตุมาสโก  เย  โวหารํ  คจฺฉนฺติ ฯ  สมาปชฺเชยฺยาติ  กเตน  กตํ  
<span class="LineNumber"> 005 </span>เจตาเปติ  นิสฺสคฺคิยํ  โหติ ฯ  กเตน  อกตํ  เจตาเปติ  นิสฺสคฺคิยํ  
<span class="LineNumber"> 006 </span>โหติ ฯ  กเตน  กตากตํ  เจตาเปติ  นิสฺสคฺคิยํ  โหติ ฯ  อกเตน  กตํ  
<span class="LineNumber"> 007 </span>เจตาเปติ  นิสฺสคฺคิยํ  โหติ ฯ  อกเตน  อกตํ  เจตาเปติ  นิสฺสคฺคิยํ  
<span class="LineNumber"> 008 </span>โหติ ฯ  อกเตน  กตากตํ  เจตาเปติ  นิสฺสคฺคิยํ  โหติ ฯ  กตากเตน  
<span class="LineNumber"> 009 </span>กตํ  เจตาเปติ  นิสฺสคฺคิยํ  โหติ ฯ  กตากเตน  อกตํ  เจตาเปติ  
<span class="LineNumber"> 010 </span>นิสฺสคฺคิยํ  โหติ ฯ  กตากเตน  กตากตํ  เจตาเปติ  นิสฺสคฺคิยํ  โหติ ฯ  
<span class="LineNumber"> 011 </span>สงฺฆมชฺเฌ  นิสฺสชฺชิตพฺพํ ฯ  เอวฺจ  ปน  ภิกฺขเว  นิสฺสชฺชิตพฺพํ ฯ  
<span class="LineNumber"> 012 </span>เตน  ภิกฺขุนา  สงฺฆํ  อุปสงฺกมิตฺวา  เอกํสํ  อุตฺตราสงฺคํ  กริตฺวา  
<span class="LineNumber"> 013 </span>วุฑฺฒานํ  ภิกฺขูนํ  ปาเท  วนฺทิตฺวา  อุกฺกุฏิกํ  นิสีทิตฺวา  อฺชลึ  
<span class="LineNumber"> 014 </span>ปคฺคเหตฺวา  เอวมสฺส  วจนีโย  อหํ  ภนฺเต  นานปฺปการกํ  
<span class="LineNumber"> 015 </span>รูปิยสํโวหารํ  สมาปชฺชึ  อิทํ  เม  นิสฺสคฺคิยํ  อิมาหํ  สงฺฆสฺส  
<span class="LineNumber"> 016 </span>นิสฺสชฺชามีติ ฯ  นิสฺสชฺชิตฺวา  อาปตฺติ  เทเสตพฺพา ฯ  พฺยตฺเตน  
<span class="LineNumber"> 017 </span>ภิกฺขุนา  ปฏิพเลน  อาปตฺติ  ปฏิคฺคเหตพฺพา ฯ  สเจ  ตตฺถ  อาคจฺฉติ  
<span class="LineNumber"> 018 </span>อารามิโก  วา  อุปาสโก  วา  โส  วตฺตพฺโพ  อาวุโส  อิมํ  
<span class="LineNumber"> 019 </span>ชานาหีติ ฯ  สเจ  โส  ภณติ  อิมินา  กึ  อาหริยตูติ ฯ  น  วตฺตพฺโพ  
