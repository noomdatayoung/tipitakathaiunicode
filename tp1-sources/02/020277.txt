<span class="LineNumber"> 001 </span>					  ตติยสิกฺขาปทํ  
<span class="LineNumber"> 002 </span>	[๔๒๙]  เตน  สมเยน  พุทฺโธ  ภควา  สกฺเกสุ  วิหรติ  กปิลวตฺถุสฺมึ  
<span class="LineNumber"> 003 </span>นิโคฺรธาราเม ฯ  เตน  โข  ปน  สมเยน  ฉพฺพคฺคิยา  ภิกฺขู  
<span class="LineNumber"> 004 </span>ภิกฺขุนูปสฺสยํ  อุปสงฺกมิตฺวา  ฉพฺพคฺคิยา  ภิกฺขุนิโย  โอวทนฺติ ฯ  ภิกฺขุนิโย  
<span class="LineNumber"> 005 </span>ฉพฺพคฺคิยา  ภิกฺขุนิโย  เอตทโวจุํ  เอถ  อยฺเย  โอวาทํ  คมิสฺสามาติ ฯ  
<span class="LineNumber"> 006 </span>ยมฺปิ  ๑  มยํ  อยฺเย  คจฺเฉยฺยาม  โอวาทสฺส  การณา  อยฺยา  
<span class="LineNumber"> 007 </span>ฉพฺพคฺคิยา  อิเธว  อเมฺห  โอวทนฺตีติ ฯ  ภิกฺขุนิโย  อุชฺฌายนฺติ  
<span class="LineNumber"> 008 </span>ขียนฺติ  วิปาเจนฺติ  กถํ  หิ  นาม  ฉพฺพคฺคิยา  ภิกฺขู  ภิกฺขุนูปสฺสยํ  
<span class="LineNumber"> 009 </span>อุปสงฺกมิตฺวา  ภิกฺขุนิโย  โอวทนฺตีติ  [๒] ฯ  อถโข  ตา  ภิกฺขุนิโย  
<span class="LineNumber"> 010 </span>ภิกฺขูนํ  เอตมตฺถํ  อาโรเจสุํ ฯ  เย  เต  ภิกฺขู  อปฺปิจฺฉา ฯเปฯ  
<span class="LineNumber"> 011 </span>เต  อุชฺฌายนฺติ  ขียนฺติ  วิปาเจนฺติ  กถํ  หิ  นาม  ฉพฺพคฺคิยา  
<span class="LineNumber"> 012 </span>ภิกฺขู  ภิกฺขุนูปสฺสยํ  อุปสงฺกมิตฺวา  ภิกฺขุนิโย  โอวทนฺตีติ ฯเปฯ  
<span class="LineNumber"> 013 </span>สจฺจํ  กิร  ตุเมฺห  ภิกฺขเว  ภิกฺขุนูปสฺสยํ  อุปสงฺกมิตฺวา  ภิกฺขุนิโย  
<span class="LineNumber"> 014 </span>โอวทถาติ ฯ  สจฺจํ  ภควาติ ฯ  วิครหิ  พุทฺโธ  ภควา  กถํ  หิ  
<span class="LineNumber"> 015 </span>นาม  ตุเมฺห  โมฆปุริสา  ภิกฺขุนูปสฺสยํ  อุปสงฺกมิตฺวา  ภิกฺขุนิโย  
<span class="LineNumber"> 016 </span>โอวทิสฺสถ  เนตํ  โมฆปุริสา  อปฺปสนฺนานํ  วา  ปสาทาย ฯเปฯฬ  
<span class="LineNumber"> 017 </span>เอวฺจ  ปน  ภิกฺขเว  อิมํ  สิกฺขาปทํ  อุทฺทิเสยฺยาถ  โย  ปน  ภิกฺขุ  
<span class="LineNumber"> 018 </span>ภิกฺขุนูปสฺสยํ  อุปสงฺกมิตฺวา  ภิกฺขุนิโย  โอวเทยฺย  ปาจิตฺติยนฺติ ฯ  
<span class="LineNumber"> 019 </span>#  ๑  ม.  ยุ.  ยํ  หิ ฯ  ๒  สี.  สพฺพคฺคิยา  ภิกฺขุนิโย  โอวาทํ  น  คจฺฉิสฺสนฺตีติ ฯ  
