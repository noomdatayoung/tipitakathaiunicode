<span class="LineNumber"> 001 </span>ภิกฺขเว  อิมํ  สิกฺขาปทํ  อุทฺทิเสยฺยาถ  ทฺวิรตฺตติรตฺตฺเจ  ภิกฺขุ  
<span class="LineNumber"> 002 </span>เสนาย  วสมาโน  อุยฺโยธกํ  วา  พลคฺคํ  วา  เสนาพฺยูหํ  วา  อนีกทสฺสนํ  
<span class="LineNumber"> 003 </span>วา  คจฺเฉยฺย  ปาจิตฺติยนฺติ ฯ  
<span class="LineNumber"> 004 </span>	[๕๗๒]  ทฺวิรตฺตติรตฺตฺเจ  ภิกฺขุ  เสนาย  วสมาโนติ  เทฺว  
<span class="LineNumber"> 005 </span>ติสฺโส  รตฺติโย  วสมาโน ฯ  อุยฺโยธิกํ  นาม  ยตฺถ  สมฺปหาโร  
<span class="LineNumber"> 006 </span>ทิสฺสติ ฯ  พลคฺคํ  นาม  เอตฺตกา  หตฺถี  เอตฺตกา  อสฺสา  เอตฺตกา  
<span class="LineNumber"> 007 </span>รถา  เอตฺตกา  ปตฺตี ฯ  เสนาพฺยูหํ  นาม  อิโต  หตฺถี  โหนฺตุ  
<span class="LineNumber"> 008 </span>อิโต  อสฺสา  โหนฺตุ  อิโต  รถา  โหนฺตุ  อิโต  ปตฺติกา  โหนฺตุ ฯ  
<span class="LineNumber"> 009 </span>อนีกํ  นาม  หตฺถานีกํ  อสฺสานีกํ  รถานีกํ  ปตฺตานีกํ ฯ  ตโย  
<span class="LineNumber"> 010 </span>หตฺถี  ปจฺฉิมํ  หตฺถานีกํ ฯ  ตโย  อสฺสา  ปจฺฉิมํ  อสฺสานีกํ ฯ  
<span class="LineNumber"> 011 </span>ตโย  รถา  ปจฺฉิมํ  รถานีกํ ฯ  จตฺตาโร  ปุริสา  สรหตฺถา  ปจฺฉิมํ  
<span class="LineNumber"> 012 </span>ปตฺตานีกํ ฯ  
<span class="LineNumber"> 013 </span>	[๕๗๓]  ทสฺสนาย  คจฺฉติ  อาปตฺติ  ทุกฺกฏสฺส ฯ  ยตฺถ  ิโต  
<span class="LineNumber"> 014 </span>ปสฺสติ  อาปตฺติ  ปาจิตฺติยสฺส ฯ  ทสฺสนูปจารํ  วิชหิตฺวา  ปุนปฺปุนํ  
<span class="LineNumber"> 015 </span>ปสฺสติ  อาปตฺติ  ปาจิตฺติยสฺส ฯ  เอกเมกํ  ทสฺสนาย  คจฺฉติ  
<span class="LineNumber"> 016 </span>อาปตฺติ  ทุกฺกฏสฺส ฯ  ยตฺถ  ิโต  ปสฺสติ  อาปตฺติ  ทุกฺกฏสฺส ฯ  
<span class="LineNumber"> 017 </span>ทสฺสนูปจารํ  วิชหิตฺวา  ปุนปฺปุนํ  ปสฺสติ  อาปตฺติ  ทุกฺกฏสฺส ฯ  
<span class="LineNumber"> 018 </span>	[๕๗๔]  อนาปตฺติ  อาราเม  ิโต  ปสฺสติ  ภิกฺขุสฺส  ิโตกาสํ  
<span class="LineNumber"> 019 </span>วา  นิสินฺโนกาสํ  วา  นิปนฺโนกาสํ  วา  อาคนฺตฺวา  สมฺปหาโร 
<span class="LineNumber"> 020 </span>ทิสฺสติ  ปฏิปถํ  คจฺฉนฺโต  ปสฺสติ  สติ  กรณีเย  คนฺตฺวา  
