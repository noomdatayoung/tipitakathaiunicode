<span class="LineNumber"> 001 </span>		  _____________  
<span class="LineNumber"> 002 </span>		  จตุตฺถสิกฺขาปทํ  
<span class="LineNumber"> 003 </span>	[๕๓๙]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน  
<span class="LineNumber"> 004 </span>อนาถปิณฺฑิกสฺส  อาราเม ฯ  เตน  โข  ปน  สมเยน  อายสฺมา  
<span class="LineNumber"> 005 </span>อุปนนฺโท  สกฺยปุตฺโต  สหายกสฺส  ฆรํ  คนฺตฺวา  ตสฺส  ปชาปติยา  
<span class="LineNumber"> 006 </span>สทฺธึ  รโห  ปฏิจฺฉนฺเน  อาสเน  นิสชฺชํ  กปฺเปสิ ฯ  อถโข  โส  
<span class="LineNumber"> 007 </span>ปุริโส  อุชฺฌายติ  ขียติ  วิปาเจติ  กถํ  หิ  นาม  อยฺโย  อุปนนฺโท  
<span class="LineNumber"> 008 </span>มยฺหํ  ปชาปติยา  สทฺธึ  รโห  ปฏิจฺฉนฺเน  อาสเน  นิสชฺชํ  
<span class="LineNumber"> 009 </span>กปฺเปสฺสตีติ ฯ  อสฺโสสุํ  โข  ภิกฺขู  ตสฺส  ปุริสสฺส  อุชฺฌายนฺตสฺส  ขียนฺตสฺส  
<span class="LineNumber"> 010 </span>วิปาเจนฺตสฺส ฯ  เย  เต  ภิกฺขู  อปฺปิจฺฉา ฯเปฯ  เต  อุชฺฌายนฺติ  
<span class="LineNumber"> 011 </span>ขียนฺติ  วิปาเจนฺติ  กถํ  หิ  นาม  อายสฺมา  อุปนนฺโท  สกฺยปุตฺโต  
<span class="LineNumber"> 012 </span>มาตุคาเมน  สทฺธึ  รโห  ปฏิจฺฉนฺเน  อาสเน  นิสชฺชํ  กปฺเปสฺสตีติ  
<span class="LineNumber"> 013 </span>ฯเปฯ  สจฺจํ  กิร  ตฺวํ  อุปนนฺท  มาตุคาเมน  สทฺธึ  รโห  ปฏิจฺฉนฺเน  
<span class="LineNumber"> 014 </span>อาสเน  นิสชฺชํ  กปฺเปสีติ ฯ  สจฺจํ  ภควาติ ฯ  วิครหิ  พุทฺโธ  
<span class="LineNumber"> 015 </span>ภควา  กถํ  หิ  นาม  ตฺวํ  โมฆปุริส  มาตุคาเมน  สทฺธึ  รโห  
<span class="LineNumber"> 016 </span>ปฏิจฺฉนฺเน  อาสเน  นิสชฺชํ  กปฺเปสฺสสิ  เนตํ  โมฆปุริส  อปฺปสนฺนานํ  
<span class="LineNumber"> 017 </span>วา  ปสาทาย  ปสนฺนานํ  วา  ภิยฺโยภาวาย ฯเปฯ  เอวฺจ  
<span class="LineNumber"> 018 </span>ปน  ภิกฺขเว  อิมํ  สิกฺขาปทํ  อุทฺทิเสยฺยาถ  โย  ปน  ภิกฺขุ  
<span class="LineNumber"> 019 </span>มาตุคาเมน  สทฺธึ  รโห  ปฏิจฺฉนฺเน  อาสเน  นิสชฺชํ  กปฺเปยฺย  
<span class="LineNumber"> 020 </span>ปาจิตฺติยนฺติ ฯ  
