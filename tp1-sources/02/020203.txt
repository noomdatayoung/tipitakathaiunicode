<span class="LineNumber"> 001 </span>		  สตฺตมสิกฺขาปทํ  
<span class="LineNumber"> 002 </span>	[๒๙๘]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน  
<span class="LineNumber"> 003 </span>อนาถปิณฺฑิกสฺส  อาราเม ฯ  เตน  โข  ปน  สมเยน  อายสฺมา  
<span class="LineNumber"> 004 </span>อุทายิ  สาวตฺถิยํ  กุลูปโก  โหติ  พหุกานิ  กุลานิ  อุปสงฺกมติ ฯ  
<span class="LineNumber"> 005 </span>อถโข  อายสฺมา  อุทายิ  ปุพฺพณฺหสมยํ  นิวาเสตฺวา  ปตฺตจีวรมาทาย  
<span class="LineNumber"> 006 </span>เยน  อฺตรํ  กุลํ  เตนุปสงฺกมิ ฯ  เตน  โข  ปน  สมเยน  
<span class="LineNumber"> 007 </span>ฆรณี  นิเวสนทฺวาเร  นิสินฺนา  โหติ ฯ  ฆรสุณฺหา  อาวสถทฺวาเร  
<span class="LineNumber"> 008 </span>นิสินฺนา  โหติ ฯ  อถโข  อายสฺมา  อุทายิ  เยน  ฆรณี  เตนุปสงฺกมิ  
<span class="LineNumber"> 009 </span>อุปสงฺกมิตฺวา  ฆรณิยา  อุปกณฺณเก  ธมฺมํ  เทเสสิ ฯ  
<span class="LineNumber"> 010 </span>อถโข  ฆรสุณฺหาย  เอตทโหสิ  กินฺนุ  โข  โส  สมโณ  สสฺสุยา  
<span class="LineNumber"> 011 </span>ชาโร  อุทาหุ  โอภาสตีติ ฯ  อถโข  อายสฺมา  อุทายิ  ฆรณิยา  
<span class="LineNumber"> 012 </span>อุปกณฺณเก  ธมฺมํ  เทเสตฺวา  เยน  ฆรสุณฺหา  เตนุปสงฺกมิ  
<span class="LineNumber"> 013 </span>อุปสงฺกมิตฺวา  ฆรสุณฺหาย  อุปกณฺณเก  ธมฺมํ  เทเสสิ ฯ  อถโข  
<span class="LineNumber"> 014 </span>ฆรณิยา  เอตทโหสิ  กินฺนุ  โข  โส  สมโณ  ฆรสุณฺหาย  ชาโร  
<span class="LineNumber"> 015 </span>อุทาหุ  โอภาสตีติ ฯ  อถโข  อายสฺมา  อุทายิ  ฆรสุณฺหาย  
<span class="LineNumber"> 016 </span>อุปกณฺณเก  ธมฺมํ  เทเสตฺวา  ปกฺกามิ ฯ  อถโข  ฆรณี  ฆรสุณฺหํ  
<span class="LineNumber"> 017 </span>เอตทโวจ  เห  เช  กึ  เต  โส  ๑  สมโณ  อโวจาติ ฯ  ธมฺมํ  เม  
<span class="LineNumber"> 018 </span>อยฺเย  เทเสสิ  อยฺยาย  ปน  กึ  อโวจาติ ฯ  มยฺหํปิ  ธมฺมํ  เทเสสีติ ฯ  
<span class="LineNumber"> 019 </span>#  ๑  ม.  ยุ.  เอโส ฯ  
