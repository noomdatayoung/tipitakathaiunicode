<span class="LineNumber"> 001 </span>		  ทสมสิกฺขาปทํ  
<span class="LineNumber"> 002 </span>	[๖๒๗]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน  
<span class="LineNumber"> 003 </span>อนาถปิณฺฑิกสฺส  อาราเม ฯ  เตน  โข  ปน  สมเยน  สตฺตรสวคฺคิยา  
<span class="LineNumber"> 004 </span>ภิกฺขู  อสนฺนิหิตปริกฺขารา  โหนฺติ ฯ  ฉพฺพคฺคิยา  ภิกฺขู  สตฺตรสวคฺคิยานํ  
<span class="LineNumber"> 005 </span>ภิกฺขูนํ  ปตฺตํปิ  จีวรํปิ  อปนิเธนฺติ ฯ  สตฺตรสวคฺคิยา  
<span class="LineNumber"> 006 </span>ภิกฺขู  ฉพฺพคฺคิเย  ภิกฺขู  เอตทโวจุํ  เทถาวุโส  อมฺหากํ  ปตฺตํปิ  
<span class="LineNumber"> 007 </span>จีวรํปีติ ฯ  ฉพฺพคฺคิยา  ภิกฺขู  หสนฺติ ฯ  เต  โรทนฺติ ฯ  ภิกฺขู  
<span class="LineNumber"> 008 </span>เอวมาหํสุ  กิสฺส  ตุเมฺห  อาวุโส  โรทถาติ ฯ  อิเม  อาวุโส  
<span class="LineNumber"> 009 </span>ฉพฺพคฺคิยา  ภิกฺขู  อมฺหากํ  ปตฺตํปิ  จีวรํปิ  อปนิเธนฺตีติ ฯ  เย  เต  
<span class="LineNumber"> 010 </span>ภิกฺขู  อปฺปิจฺฉา ฯเปฯ  เต  อุชฺฌายนฺติ  ขียนฺติ  วิปาเจนฺติ  กถํ  
<span class="LineNumber"> 011 </span>หิ  นาม  ฉพฺพคฺคิยา  ภิกฺขู  ภิกฺขูนํ  ปตฺตํปิ  จีวรํปิ  อปนิเธสฺสนฺตีติ  
<span class="LineNumber"> 012 </span>ฯเปฯ  สจฺจํ  กิร  ตุเมฺห  ภิกฺขเว  ภิกฺขูนํ  ปตฺตํปิ  จีวรํปิ  อปนิเธถาติ ฯ  
<span class="LineNumber"> 013 </span>สจฺจํ  ภควาติ ฯ  วิครหิ  พุทฺโธ  ภควา  กถํ  หิ  นาม  
<span class="LineNumber"> 014 </span>ตุเมฺห  โมฆปุริสา  ภิกฺขูนํ  ปตฺตํปิ  จีวรํปิ  อปนิเธสฺสถ  เนตํ  
<span class="LineNumber"> 015 </span>โมฆปุริสา  อปฺปสนฺนานํ  วา  ปสาทาย  ปสนฺนานํ  วา  ภิยฺโยภาวาย  
<span class="LineNumber"> 016 </span>ฯเปฯ  เอวฺจ  ปน  ภิกฺขเว  อิมํ  สิกฺขาปทํ  อุทฺทิเสยฺยาถ  โย  
<span class="LineNumber"> 017 </span>ปน  ภิกฺขุ  ภิกฺขุสฺส  ปตฺตํ  วา  จีวรํ  วา  นิสีทนํ  วา  สูจิฆรํ  วา  
<span class="LineNumber"> 018 </span>กายพนฺธนํ  วา  อปนิเธยฺย  วา  อปนิธาเปยฺย  วา  อนฺตมโส  
<span class="LineNumber"> 019 </span>หสฺสาเปกฺโขปิ  ๑  ปาจิตฺติยนฺติ ฯ  
<span class="LineNumber"> 020 </span>#  ๑  ม.  หสาเปกฺโขปิ ฯ  ยุ.  หาสาเปกฺโขปิ ฯ  เอวมุปริปิ ฯ  
