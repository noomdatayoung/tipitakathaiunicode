<span class="LineNumber"> 001 </span>		  ทสมสิกฺขาปทํ  
<span class="LineNumber"> 002 </span>	[๕๗๑]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน  
<span class="LineNumber"> 003 </span>อนาถปิณฺฑิกสฺส  อาราเม ฯ  เตน  โข  ปน  สมเยน  ฉพฺพคฺคิยา  
<span class="LineNumber"> 004 </span>ภิกฺขู  ทฺวิรตฺตติรตฺตํ  ๑  เสนาย  วสมานา  อุยฺโยธิกํปิ  พลคฺคํปิ  เสนาพฺยูหํปิ  
<span class="LineNumber"> 005 </span>อนีกทสฺสนํปิ  คจฺฉนฺติ ฯ  อฺตโรปิ  ฉพฺพคฺคิโย  ภิกฺขุ  
<span class="LineNumber"> 006 </span>อุยฺโยธิกํ  คนฺตฺวา  กณฺเฑน  ปฏิวิทฺโธ  โหติ ฯ  มนุสฺสา  ตํ  ภิกฺขุํ  
<span class="LineNumber"> 007 </span>อุปฺผณฺเฑสุํ  กจฺจิ  ภนฺเต  สุยุทฺธํ  อโหสิ  กติ  เต  ลกฺขานิ  
<span class="LineNumber"> 008 </span>ลทฺธานีติ ฯ  โส  ภิกฺขุ  เตหิ  มนุสฺเสหิ  อุปฺผณฺฑิยมาโน  มงฺกุ  
<span class="LineNumber"> 009 </span>อโหสิ ฯ  มนุสฺสา  อุชฺฌายนฺติ  ขียนฺติ  วิปาเจนฺติ  กถํ  หิ  นาม  
<span class="LineNumber"> 010 </span>สมณา  สกฺยปุตฺติยา  อุยฺโยธิกํ  ทสฺสนาย  อาคจฺฉิสฺสนฺติ  อมฺหากมฺปิ  
<span class="LineNumber"> 011 </span>อลาภา  อมฺหากมฺปิ  ทุลฺลทฺธํ  เย  มยํ  อาชีวสฺส  เหตุ  
<span class="LineNumber"> 012 </span>ปุตฺตทารสฺส  การณา  อุยฺโยธิกํ  อาคจฺฉามาติ ฯ  อสฺโสสุํ  โข  
<span class="LineNumber"> 013 </span>ภิกฺขู  เตสํ  มนุสฺสานํ  อุชฺฌายนฺตานํ  ขียนฺตานํ  วิปาเจนฺตานํ ฯ  
<span class="LineNumber"> 014 </span>เย  เต  ภิกฺขู  อปฺปิจฺฉา ฯเปฯ  เต  อุชฺฌายนฺติ  ขียนฺติ  วิปาเจนฺติ  
<span class="LineNumber"> 015 </span>กถํ  หิ  นาม  ฉพฺพคฺคิยา  ภิกฺขู  อุยฺโยธิกํ  ทสฺสนาย  คจฺฉิสฺสนฺตีติ  
<span class="LineNumber"> 016 </span>ฯเปฯ  สจฺจํ  กิร  ตุเมฺห  ภิกฺขเว  อุยฺโยธิกํ  ทสฺสนาย  คจฺฉถาติ ฯ  
<span class="LineNumber"> 017 </span>สจฺจํ  ภควาติ ฯ  วิครหิ  พุทฺโธ  ภควา  กถํ  หิ  นาม  ตุเมฺห  โมฆปุริสา  
<span class="LineNumber"> 018 </span>อุยฺโยธิกํ  ทสฺสนาย  คจฺฉิสฺสถ  เนตํ  โมฆปุริสา  อปฺปสนฺนานํ  
<span class="LineNumber"> 019 </span>วา  ปสาทาย  ปสนฺนานํ  วา  ภิยฺโยภาวาย ฯเปฯ  เอวฺจ  ปน  
<span class="LineNumber"> 020 </span>#  ๑  ม.  ทิรตฺตติรตฺตํ ฯ  เอวมุปริปิ ฯ  
