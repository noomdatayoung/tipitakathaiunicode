<span class="LineNumber"> 001 </span>    [๑๖๖]   ยํปิ   ภิกฺขเว   ตถาคโต  ปุริมํ  ชาตึ  ปุริมํ  ภวํ  ปุริมํ  
<span class="LineNumber"> 002 </span>นิเกตํ   ปุพฺเพ   มนุสฺสภูโต   สมาโน   ผรุสํ   วาจํ   ปหาย  ผรุสาย  
<span class="LineNumber"> 003 </span>วาจาย    ปฏิวิรโต   อโหสิ   ยา   สา   วาจา   เนลา   กณฺณสุขา  
<span class="LineNumber"> 004 </span>เปมนียา    หทยงฺคมา    โปรี   พหุชนกนฺตา   พหุชนมนาปา   ตถารูปึ  
<span class="LineNumber"> 005 </span>วาจํ   ภาสิตา   อโหสิ   ฯ   โส  ตสฺส  กมฺมสฺส  กตตฺตา  อุปจิตตฺตา  
<span class="LineNumber"> 006 </span>ฯเปฯ   โส   ตโต   จุโต   อิตฺถตฺตํ   อาคโต  สมาโน  อิมานิ  เทฺว  
<span class="LineNumber"> 007 </span>มหาปุริสลกฺขณานิ    ปฏิลภติ    ปหูตชิโวฺห    จ    โหติ   พฺรหฺมสฺสโร  
<span class="LineNumber"> 008 </span>จ   กรวิกภาณี   ฯ   โส   เตหิ  ลกฺขเณหิ  สมนฺนาคโต  สเจ  อคารํ  
<span class="LineNumber"> 009 </span>อชฺฌาวสติ   ราชา   โหติ   จกฺกวตฺติ   ฯเปฯ   ราชา   สมาโน   กึ  
<span class="LineNumber"> 010 </span>ลภติ   อาเทยฺยวาโจ   โหติ  อาทิยนฺตสฺส  ๑  วจนํ  พฺราหฺมณคหปติกา  
<span class="LineNumber"> 011 </span>เนคมชานปทา     คณกมหามตฺตา    อนีกฏฺา    โทวาริกา    อมจฺจา  
<span class="LineNumber"> 012 </span>ปาริสชฺชา   ราชาโน  โภคิกา  กุมารา  ราชา  สมาโน  อิทํ  ลภติ  ฯ  
<span class="LineNumber"> 013 </span>ฯเปฯ  พุทฺโธ  สมาโน  กึ  ลภติ  อาเทยฺยวาโจ  โหติ  อาทิยนฺตสฺส ๑  
<span class="LineNumber"> 014 </span>วจนํ    ภิกฺขู    ภิกฺขุนิโย   อุปาสกา   อุปาสิกาโย   เทวา   มนุสฺสา  
<span class="LineNumber"> 015 </span>อสุรา   นาคา   คนฺธพฺพา   พุทฺโธ   สมาโน  อิทํ  ลภติ  ฯ  เอตมตฺถํ  
<span class="LineNumber"> 016 </span>ภควา อโวจ ฯ ตตฺเถตํ วุจฺจติ  
<span class="LineNumber"> 017 </span>    [๑๖๗] อกฺโกสภณฺฑนวิเหสการึ  
<span class="LineNumber"> 018 </span>          อุพฺพาธกรํ ๒ พหุชนปฺปมทฺทนํ  
<span class="LineNumber"> 019 </span>          อพาฬฺหคิรํ โส นภณิ ผรุสํ  
<span class="LineNumber"> 020 </span>          มธุรํ ภณิ สุสหิตํ สขิลํ ฯ  
<span class="LineNumber"> 021 </span>#๑ ม. ยุ. อาทิยนฺติสฺส ฯ ๒ ม. อุพฺพาธิกํ ฯ ยุ. อุพฺพายิกํ ฯ  
