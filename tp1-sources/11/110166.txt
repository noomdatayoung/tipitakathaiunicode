<span class="LineNumber"> 001 </span>               ยาปยติ [๑] วสิทฺธิภาวนาย  
<span class="LineNumber"> 002 </span>               อิติ ทีฆายุกตาย ตนฺนิมิตฺตนฺติ ฯ  
<span class="LineNumber"> 003 </span>    [๑๓๘]   ยํปิ   ภิกฺขเว   ตถาคโต  ปุริมํ  ชาตึ  ปุริมํ  ภวํ  ปุริมํ  
<span class="LineNumber"> 004 </span>นิเกตํ   ปุพฺเพ   มนุสฺสภูโต   สมาโน  ทาตา  อโหสิ  ปณีตานํ  รสิตานํ  
<span class="LineNumber"> 005 </span>ขาทนียานํ   โภชนียานํ   สายนียานํ  เลหนียานํ  ปานานํ  ฯ  โส  ตสฺส  
<span class="LineNumber"> 006 </span>กมฺมสฺส   กตตฺตา   อุปจิตตฺตา   ฯเปฯ   กายสฺส   เภทา  ปรํ  มรณา  
<span class="LineNumber"> 007 </span>สุคตึ   สคฺคํ   โลกํ   อุปปชฺชติ   ฯเปฯ   โส   ตโต   จุโต  อิตฺถตฺตํ  
<span class="LineNumber"> 008 </span>อาคโต   สมาโน   อิมํ  มหาปุริสลกฺขณํ  ปฏิลภติ  สตฺตสฺส  อุสฺสทา  ๒  
<span class="LineNumber"> 009 </span>โหนฺติ   อุโภสุ   หตฺเถสุ   อุสฺสทา   โหนฺติ   อุโภสุ  ปาเทสุ  อุสฺสทา  
<span class="LineNumber"> 010 </span>โหนฺติ  อุโภสุ  อํสกูเฏสุ  อุสฺสทา  โหนฺติ  ขนฺเธ  อุสฺสทา  โหนฺติ ๓ ฯ  
<span class="LineNumber"> 011 </span>โส   เตน   ลกฺขเณน   สมนฺนาคโต   สเจ  อคารํ  อชฺฌาวสติ  ราชา  
<span class="LineNumber"> 012 </span>โหติ   จกฺกวตฺติ   ฯเปฯ   ราชา   สมาโน   กึ   ลภติ   ลาภี  โหติ  
<span class="LineNumber"> 013 </span>ปณีตานํ    รสิตานํ    ขาทนียานํ   โภชนียานํ   สายนียานํ   เลหนียานํ  
<span class="LineNumber"> 014 </span>ปานานํ    ราชา    สมาโน   อิทํ   ลภติ   ฯเปฯ   พุทฺโธ   สมาโน  
<span class="LineNumber"> 015 </span>กึ   ลภติ   ลาภี   โหติ   ปณีตานํ   รสิตานํ   ขาทนียานํ   โภชนียานํ  
<span class="LineNumber"> 016 </span>สายนียานํ   เลหนียานํ   ปานานํ   พุทฺโธ   สมาโน   อิทํ   ลภติ   ฯ  
<span class="LineNumber"> 017 </span>เอตมตฺถํ ภควา อโวจ ฯ ตตฺเถตํ วุจฺจติ  
<span class="LineNumber"> 018 </span>         [๑๓๙] ขชฺชโภชนํ อถ เลหสายิตํ ๔  
<span class="LineNumber"> 019 </span>               อุตฺตมคฺครสทายโก อหุ  
<span class="LineNumber"> 020 </span>               เตน โส สุจริเตน กมฺมุนา  
<span class="LineNumber"> 021 </span>               นนฺทวเน ๕ จิรมภิปฺปโมทติ ฯ  
<span class="LineNumber"> 022 </span>#๑ ม. จ ฯ ๒ ม. สตฺตุสฺสโท โหติ สตฺตสฺส อุสฺสทา ฯ ยุ. สตฺตุสฺสโท โหติ  
<span class="LineNumber"> 023 </span>#สตฺตุสฺสทา ฯ ๓ ม. ยุ. อุสฺสโท โหติ ฯ ๔ ม. ยุ. เลยฺยสายิยํ ฯ ๕ ม. ยุ. นนฺทเน ฯ  
