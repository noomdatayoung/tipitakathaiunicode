<span class="LineNumber"> 001 </span>สาธุ   เม   ภวํ   โคตโม   ตถา   ธมฺมํ   เทเสตุ   ยถาหํ   อิมสฺส  
<span class="LineNumber"> 002 </span>โภโต   โคตมสฺส   สงฺขิตฺเตน   ภาสิตสฺส  วิตฺถาเรน  อตฺถํ  อวิภตฺตสฺส  
<span class="LineNumber"> 003 </span>วิตฺถาเรน   อตฺถํ   อาชาเนยฺยนฺติ   ฯ   เตนหิ  มาณว  สุณาหิ  สาธุกํ  
<span class="LineNumber"> 004 </span>มนสิกโรหิ    ภาสิสฺสามีติ    ฯ   เอวํ   โภติ   โข   สุโภ   มาณโว  
<span class="LineNumber"> 005 </span>โตเทยฺยปุตฺโต ภควโต ปจฺจสฺโสสิ ฯ  
<span class="LineNumber"> 006 </span>     [๕๘๒]   ภควา   เอตทโวจ   อิธ  มาณว  เอกจฺโจ  อิตฺถี  วา  
<span class="LineNumber"> 007 </span>ปุริโส    วา    ปาณาติปาตี    โหติ   ลุทฺโท   โลหิตปาณี   หตปหเต  
<span class="LineNumber"> 008 </span>นิวิฏฺโ   อทยาปนฺโน   ปาณภูเตสุ   ๑  ฯ  โส  เตน  กมฺเมน  เอวํ  
<span class="LineNumber"> 009 </span>สมตฺเตน   เอวํ   สมาทินฺเนน   กายสฺส   เภทา   ปรมฺมรณา   อปายํ  
<span class="LineNumber"> 010 </span>ทุคฺคตึ   วินิปาตํ  นิรยํ  อุปปชฺชติ  โน  เจ  กายสฺส  เภทา  ปรมฺมรณา  
<span class="LineNumber"> 011 </span>อปายํ   ทุคฺคตึ   วินิปาตํ   นิรยํ   อุปปชฺชติ  สเจ  มนุสฺสตฺตํ  อาคจฺฉติ  
<span class="LineNumber"> 012 </span>ยตฺถ   ยตฺถ   ปจฺฉา   ชายติ  อปฺปายุโก  โหติ  ฯ  อปฺปายุกสํวตฺตนิกา  
<span class="LineNumber"> 013 </span>เอสา    มาณว    ปฏิปทา    ยทิทํ    ปาณาติปาตี    โหติ    ลุทฺโท  
<span class="LineNumber"> 014 </span>โลหิตปาณี หตปหเต นิวิฏฺโ อทยาปนฺโน ปาณภูเตสุ ๒ ฯ  
<span class="LineNumber"> 015 </span>     [๕๘๓]   อิธ   ปน   มาณว   เอกจฺโจ  อิตฺถี  วา  ปุริโส  วา  
<span class="LineNumber"> 016 </span>ปาณาติปาตํ    ปหาย    ปาณาติปาตา    ปฏิวิรโต   โหติ   นิหิตทณฺโฑ  
<span class="LineNumber"> 017 </span>นิหิตสตฺโถ    ลชฺชี    ทยาปนฺโน    สพฺพปาณภูตหิตานุกมฺปี   วิหรติ   ฯ  
<span class="LineNumber"> 018 </span>โส   เตน   กมฺเมน   เอวํ   สมตฺเตน   เอวํ   สมาทินฺเนน  กายสฺส  
<span class="LineNumber"> 019 </span>เภทา   ปรมฺมรณา   สุคตึ   สคฺคํ   โลกํ  อุปปชฺชติ  โน  เจ  กายสฺส  
<span class="LineNumber"> 020 </span>เภทา   ปรมฺมรณา   สุคตึ   สคฺคํ   โลกํ   อุปปชฺชติ   สเจ  มนุสฺสตฺตํ  
<span class="LineNumber"> 021 </span>#๑-๒ โป. สพฺพปาณภูเตสุ ฯ  
