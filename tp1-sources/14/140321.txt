<span class="LineNumber"> 001 </span>อทฺธุพนฺธํ   ๑  นิคจฺเฉยฺย  ฯ  อปฺปมตฺตโก  โส  ภิกฺขเว  กลิคฺคโห  ยํ  
<span class="LineNumber"> 002 </span>โส   อกฺขธุตฺโต   ปเมเนว   กลิคฺคเหน   ปุตฺตมฺปิ   ชีเยถ   ทารมฺปิ  
<span class="LineNumber"> 003 </span>ชีเยถ   สพฺพํ  สาปเตยฺยมฺปิ  ชีเยถ  อุตฺตริมฺปิ  อทฺธุพนฺธํ  นิคจฺเฉยฺย  ฯ  
<span class="LineNumber"> 004 </span>อถ  โข  อยเมว  ตโต  มหนฺตตโร  กลิคฺคโห  ยํ  โส  พาโล  กาเยน  
<span class="LineNumber"> 005 </span>ทุจฺจริตํ   จริตฺวา   วาจาย  ทุจฺจริตํ  จริตฺวา  มนสา  ทุจฺจริตํ  จริตฺวา  
<span class="LineNumber"> 006 </span>กายสฺส    เภทา    ปรมฺมรณา    อปายํ    ทุคฺคตึ    วินิปาตํ   นิรยํ  
<span class="LineNumber"> 007 </span>อุปปชฺชติ ฯ อยํ ภิกฺขเว เกวลา ปริปูรา พาลภูมีติ ฯ  
<span class="LineNumber"> 008 </span>     [๔๘๔]     ตีณีมานิ     ภิกฺขเว     ปณฺฑิตสฺส    ปณฺฑิตลกฺขณานิ  
<span class="LineNumber"> 009 </span>ปณฺฑิตนิมิตฺตานิ   ปณฺฑิตาปทานานิ   ฯ   กตมานิ   ตีณิ  ฯ  อิธ  ภิกฺขเว  
<span class="LineNumber"> 010 </span>ปณฺฑิโต   สุจินฺติตจินฺตี   จ  โหติ  สุภาสิตภาสี  จ  สุกตกมฺมการี  จ  ฯ  
<span class="LineNumber"> 011 </span>โน   เจตํ  ภิกฺขเว  ปณฺฑิโต  สุจินฺติตจินฺตี  จ  อภวิสฺส  สุภาสิตภาสี  จ  
<span class="LineNumber"> 012 </span>สุกตกมฺมการี   จ   ฯ   เกน   นํ   ปณฺฑิตา   ชาเนยฺยุํ  ปณฺฑิโต  อยํ  
<span class="LineNumber"> 013 </span>ภวํ   สปฺปุริโสติ   ฯ   ยสฺมา   จ  โข  ภิกฺขเว  ปณฺฑิโต  สุจินฺติตจินฺตี  
<span class="LineNumber"> 014 </span>จ   โหติ   สุภาสิตภาสี   จ   สุกตกมฺมการี   จ   ตสฺมา  ตํ  ปณฺฑิตา  
<span class="LineNumber"> 015 </span>ชานนฺติ   ปณฺฑิโต   อยํ   ภวํ   สปฺปุริโสติ   ฯ  ส  โข  โส  ภิกฺขเว  
<span class="LineNumber"> 016 </span>ปณฺฑิโต ติวิธํ ทิฏฺเว ธมฺเม สุขํ โสมนสฺสํ ปฏิสํเวเทติ ฯ  
<span class="LineNumber"> 017 </span>     [๔๘๕]   สเจ   ภิกฺขเว   ปณฺฑิโต   สภายํ  วา  นิสินฺโน  โหติ  
<span class="LineNumber"> 018 </span>รถิยาย   วา   นิสินฺโน   โหติ   สิงฺฆาฏเก  วา  นิสินฺโน  โหติ  ตตฺร  
<span class="LineNumber"> 019 </span>ชโน   ตชฺชํ   ตสฺสารุปฺปํ   กถํ   มนฺเตติ   ฯ  สเจ  ภิกฺขเว  ปณฺฑิโต  
<span class="LineNumber"> 020 </span>#๑ ยุ. อนุพนฺธนฺติ ทิสฺสติ ฯ  
