<span class="LineNumber"> 001 </span>รตฺตึ  นิสชฺชาย  วีตินาเมสิ  ฯ  อถ  โข  ภควโต  เอตทโหสิ  ปาสาทิกํ  
<span class="LineNumber"> 002 </span>นุ   โข   อยํ   กุลปุตฺโต  อิริยติ  ยนฺนูนาหํ  ปุจฺเฉยฺยนฺติ  ฯ  อถ  โข  
<span class="LineNumber"> 003 </span>ภควา   อายสฺมนฺตํ   ปุกฺกุสาตึ   เอตทโวจ   กํสิ   ตฺวํ  ภิกฺขุ  อุทฺทิสฺส  
<span class="LineNumber"> 004 </span>ปพฺพชิโต โก วา เต สตฺถา กสฺส วา ตฺวํ ธมฺมํ โรเจสีติ ฯ  
<span class="LineNumber"> 005 </span>     [๖๗๖]    อตฺถาวุโส   สมโณ   โคตโม   สกฺยปุตฺโต   สกฺยกุลา  
<span class="LineNumber"> 006 </span>ปพฺพชิโต   ตํ   โข  ปน  ภวนฺตํ  ๑  โคตมํ  เอวํกลฺยาโณ  กิตฺติสทฺโท  
<span class="LineNumber"> 007 </span>อพฺภุคฺคโต   อิติปิ  โส  ภควา  อรหํ  สมฺมาสมฺพุทฺโธ  วิชฺชาจรณสมฺปนฺโน  
<span class="LineNumber"> 008 </span>สุคโต       โลกวิทู       อนุตฺตโร      ปุริสทมฺมสารถิ      สตฺถา  
<span class="LineNumber"> 009 </span>เทวมนุสฺสานํ   พุทฺโธ   ภควาติ  ตาหํ  ภควนฺตํ  อุทฺทิสฺส  ปพฺพชิโต  โส  
<span class="LineNumber"> 010 </span>จ   เม   ภควา   สตฺถา   ตสฺสาหํ  ภควโต  ธมฺมํ  โรเจมีติ  ฯ  กหํ  
<span class="LineNumber"> 011 </span>ปน   ภิกฺขุ   เอตรหิ   โส   ภควา  วิหรติ  อรหํ  สมฺมาสมฺพุทฺโธติ  ฯ  
<span class="LineNumber"> 012 </span>อตฺถาวุโส   อุตฺตเรสุ   ชนปเทสุ   สาวตฺถี   นาม   นครํ   ตตฺถ  โส  
<span class="LineNumber"> 013 </span>ภควา   เอตรหิ   วิหรติ   อรหํ   สมฺมาสมฺพุทฺโธติ  ฯ  ทิฏฺปุพฺโพ  ปน  
<span class="LineNumber"> 014 </span>เต  ภิกฺขุ  โส  ภควา  ทิสฺวา  จ  ปน  ชาเนยฺยาสีติ  ฯ  น  โข  เม  
<span class="LineNumber"> 015 </span>อาวุโส ทิฏฺปุพฺโพ โส ภควา ทิสฺวาหํ ๒ น ชาเนยฺยนฺติ ฯ  
<span class="LineNumber"> 016 </span>     [๖๗๗]  อถ  โข  ภควโต  เอตทโหสิ  มมํ  ๓  ขฺวายํ กุลปุตฺโต  
<span class="LineNumber"> 017 </span>อุทฺทิสฺส   ปพฺพชิโต   ยนฺนูนสฺสาหํ   ธมฺมํ   เทเสยฺยนฺติ   ฯ   อถ  โข  
<span class="LineNumber"> 018 </span>ภควา  อายสฺมนฺตํ  ปุกฺกุสาตึ  อามนฺเตสิ  ธมฺมํ  โว  ๔ ภิกฺขุ เทสิสฺสามิย  
<span class="LineNumber"> 019 </span>ตํ   สุณาหิ   สาธุกํ   มนสิกโรหิ   ภาสิสฺสามีติ   ฯ  เอวมาวุโสติ  โข  
<span class="LineNumber"> 020 </span>อายสฺมา ปุกฺกุสาติ ภควโต ปจฺจสฺโสสิ ฯ  
<span class="LineNumber"> 021 </span>#๑ ม. ยุ. ภควนฺตํ ฯ  ๒ โป. ม. ยุ. ทิสฺวา จาหํ ฯ  ๓ ม. มมฺจ ขฺวายํ ฯ  
<span class="LineNumber"> 022 </span>#๔ โป. ม. ยุ. เต ฯ  
