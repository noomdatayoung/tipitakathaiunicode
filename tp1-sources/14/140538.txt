<span class="LineNumber"> 001 </span>อฏฺงฺคิโก   มคฺโคติ   เตน   สารีปุตฺต  ภิกฺขุนา  เตเนว  ปีติปามุชฺเชน  
<span class="LineNumber"> 002 </span>วิหาตพฺพํ อโหรตฺตานุสิกฺขินา กุสเลสุ ธมฺเมสุ ฯ  
<span class="LineNumber"> 003 </span>     [๘๕๐]   ปุน   จปรํ   สารีปุตฺต   ภิกฺขุนา   อิติ  ปฏิสฺจิกฺขิตพฺพํ  
<span class="LineNumber"> 004 </span>ภาวิตา   นุ  โข  เม  สมโถ  จ  วิปสฺสนา  จาติ  ฯ  สเจ  สารีปุตฺต  
<span class="LineNumber"> 005 </span>ภิกฺขุ   ปจฺจเวกฺขมาโน   เอวํ   ชานาติ   อภาวิตา   โข  เม  สมโถ  
<span class="LineNumber"> 006 </span>จ    วิปสฺสนา    จาติ    เตน   สารีปุตฺต   ภิกฺขุนา   สมถวิปสฺสนานํ  
<span class="LineNumber"> 007 </span>ภาวนาย   วายมิตพฺพํ   ฯ  สเจ  ปน  สารีปุตฺต  ภิกฺขุ  ปจฺจเวกฺขมาโน  
<span class="LineNumber"> 008 </span>เอวํ   ชานาติ   ภาวิตา   โข  เม  สมโถ  จ  วิปสฺสนา  จาติ  เตน  
<span class="LineNumber"> 009 </span>สารีปุตฺต   ภิกฺขุนา  เตเนว  ปีติปามุชฺเชน  วิหาตพฺพํ  อโหรตฺตานุสิกฺขินา  
<span class="LineNumber"> 010 </span>กุสเลสุ ธมฺเมสุ ฯ  
<span class="LineNumber"> 011 </span>     [๘๕๑]   ปุน   จปรํ   สารีปุตฺต   ภิกฺขุนา   อิติ  ปฏิสฺจิกฺขิตพฺพํ  
<span class="LineNumber"> 012 </span>สจฺฉิกตา   นุ   โข  เม  วิชฺชา  จ  วิมุตฺติ  จาติ  ฯ  สเจ  สารีปุตฺต  
<span class="LineNumber"> 013 </span>ภิกฺขุ   ปจฺจเวกฺขมาโน   เอวํ   ชานาติ   อสจฺฉิกตา  โข  เม  วิชฺชา  
<span class="LineNumber"> 014 </span>จ   วิมุตฺติ   จาติ  เตน  สารีปุตฺต  ภิกฺขุนา  วิชฺชาย  จ  วิมุตฺติยา  จ  
<span class="LineNumber"> 015 </span>สจฺฉิกิริยาย  วายมิตพฺพํ  ฯ  สเจ  ปน  สารีปุตฺต  ภิกฺขุ  ปจฺจเวกฺขมาโน  
<span class="LineNumber"> 016 </span>เอวํ    ชานาติ    สจฺฉิกตา    โข    เม    วิชฺชา    จ    วิมุตฺติ  
<span class="LineNumber"> 017 </span>จาติ   เตน   สารีปุตฺต   ภิกฺขุนา   เตเนว   ปีติปามุชฺเชน   วิหาตพฺพํ  
<span class="LineNumber"> 018 </span>อโหรตฺตานุสิกฺขินา กุสเลสุ ธมฺเมสุ ฯ  
<span class="LineNumber"> 019 </span>     [๘๕๒]   เย   หิ   เกจิ   สารีปุตฺต   อตีตมทฺธานํ  สมณา  วา  
<span class="LineNumber"> 020 </span>พฺราหฺมณา    วา    ปิณฺฑปาตํ    ปริโสเธสุํ   สพฺเพ   เต   เอวเมว  
