<span class="LineNumber"> 001 </span>	  [๑๖๓๕] พาลา จ โมเหน รสานุคิทฺธา  
<span class="LineNumber"> 002 </span>		  อนาคตํ อปฺปฏิวิชฺฌิยตฺถํ  
<span class="LineNumber"> 003 </span>		  ปจฺจุปฺปนฺเน สีทนฺติ อตฺถชาเต  
<span class="LineNumber"> 004 </span>		  สมุทฺทมชฺเฌ ยถา เต มนุสฺสา ฯ  
<span class="LineNumber"> 005 </span>	  [๑๖๓๖] อนาคตํ ปฏิกยิราถ กิจฺจํ  
<span class="LineNumber"> 006 </span>		  มา มํ กิจฺจํ กิจฺจกาเล พฺยเธสิ  
<span class="LineNumber"> 007 </span>		  ตํ ตาทิสํ ปฏิกตกิจฺจการึ  
<span class="LineNumber"> 008 </span>		  น ตํ กิจฺจํ กิจฺจกาเล พฺยเธสีติ ฯ  
<span class="LineNumber"> 009 </span>		     สมุทฺทวาณิชชาตกํ ตติยํ ฯ  
<span class="LineNumber"> 010 </span>			 ____________  
<span class="LineNumber"> 011 </span>			  ๔ กามชาตกํ  
<span class="LineNumber"> 012 </span>    [๑๖๓๗] กามํ กามยมานสฺส          ตสฺส เจ ตํ สมิชฺฌติ  
<span class="LineNumber"> 013 </span>		อทฺธา ปีติมโน โหติ         ลทฺธา มจฺโจ ยทิจฺฉติ ฯ  
<span class="LineNumber"> 014 </span>    [๑๖๓๘] กามํ กามยมานสฺส          ตสฺส เจ ตํ สมิชฺฌติ  
<span class="LineNumber"> 015 </span>		ตโต นํ อปรํ กาเม         ฆมฺเม ตณฺหํว วินฺทติ ฯ  
<span class="LineNumber"> 016 </span>    [๑๖๓๙] ควํว สิงฺคิโน สิงฺคํ          วฑฺฒมานสฺส วฑฺฒติ  
<span class="LineNumber"> 017 </span>		เอวํ มนฺทสฺส โปสสฺส        พาลสฺส อวิชานโต  
<span class="LineNumber"> 018 </span>		ภิยฺโย ตณฺหา ปิปาสา จ      วฑฺฒมานสฺส วฑฺฒติ ฯ  
<span class="LineNumber"> 019 </span>    [๑๖๔๐] ปพฺยา สาลิยวกํ           ควาสฺสํ ๑ ทาสโปริสํ  
<span class="LineNumber"> 020 </span>		ทตฺวาปิ ๒ นาลเมกสฺส      อิติ วิทฺธา ๓ สมํ จเร ฯ  
<span class="LineNumber"> 021 </span>#๑ ม. ควสฺสํ ฯ  ๒ ม. ทตฺวา จ ฯ  ๓ ม. วิทฺวา ฯ  
