<span class="LineNumber"> 001 </span>			  ๓ จุลฺลปโลภนชาตกํ  
<span class="LineNumber"> 002 </span>	[๓๘๘] อภิชฺชมาเน วาริสฺมึ         สยํ อาคมฺม อิทฺธิยา  
<span class="LineNumber"> 003 </span>		มิสฺสีภาวิตฺถิยา คนฺตฺวา       สํสีทสิ มหณฺณเว ฯ  
<span class="LineNumber"> 004 </span>	[๓๘๙] อาวฏฺฏนี มหามายา         พฺรหฺมจริยวิโกปนา  
<span class="LineNumber"> 005 </span>		สีทนฺติ นํ วิทิตฺวาน          อารกา ปริวชฺชเย ฯ  
<span class="LineNumber"> 006 </span>	[๓๙๐] ยํ เอตา อุปเสวนฺติ         ฉนฺทสา วา ธเนน วา  
<span class="LineNumber"> 007 </span>		ชาตเวโทว สณฺานํ         ขิปฺปํ อนุทหนฺติ นนฺติ ฯ  
<span class="LineNumber"> 008 </span>			 จุลฺลปโลภนชาตกํ ตติยํ ฯ  
<span class="LineNumber"> 009 </span>			    ____________  
<span class="LineNumber"> 010 </span>			   ๔ มหาปนาทชาตกํ  
<span class="LineNumber"> 011 </span>	[๓๙๑] ปนาโท นาม โส ราชา      ยสฺส ยูโป สุวณฺณิโย ๑  
<span class="LineNumber"> 012 </span>		ติริยํ โสฬสุพฺเพโธ          อุจฺจมาหุ ๒ สหสฺสธา ฯ  
<span class="LineNumber"> 013 </span>	[๓๙๒] สหสฺสกณฺโฑ สตเคณฺฑุ        ธชาลุ หริตามโย  
<span class="LineNumber"> 014 </span>		อนจฺจุํ ตตฺถ คนฺธพฺพา        ฉ สหสฺสานิ สตฺตธา ฯ  
<span class="LineNumber"> 015 </span>	[๓๙๓] เอวเมตํ ตทา อาสิ         ยถา ภาสสิ ภทฺทชิ  
<span class="LineNumber"> 016 </span>		สกฺโก อหํ ตทา อาสึ        เวยฺยาวจฺจกโร ตวาติ ฯ  
<span class="LineNumber"> 017 </span>			 มหาปนาทชาตกํ จตุตฺถํ ฯ  
<span class="LineNumber"> 018 </span>			    ____________  
<span class="LineNumber"> 019 </span>			    ๕ ขุรปฺปชาตกํ  
<span class="LineNumber"> 020 </span>	  [๓๙๔] ทิสฺวา ขุรปฺเป ธนุเวคนุนฺเน  
<span class="LineNumber"> 021 </span>#๑ ม. สุวณฺณโย ฯ  ๒ ม. อุทฺธมาหุ ฯ  
