<span class="LineNumber"> 001 </span>			๑๑ ปรนฺตปชาตกํ  
<span class="LineNumber"> 002 </span>    [๑๑๑๔] อาคมิสฺสติ เม ปาปํ         อาคมิสฺสติ เม ภยํ  
<span class="LineNumber"> 003 </span>		ตทา หิ จลิตา สาขา        มนุสฺเสน มิเคน วา ฯ  
<span class="LineNumber"> 004 </span>    [๑๑๑๕] ภีรุยา นูน เม กาโม        อวิทูเร วสนฺติยา  
<span class="LineNumber"> 005 </span>		กริสฺสติ กิสํ ปณฺฑฑ           สาว สาขา ปรนฺตปํ ฯ  
<span class="LineNumber"> 006 </span>    [๑๑๑๖] โสจยิสฺสติ มํ กนฺตา         คาเม วสํ อนินฺทิตา  
<span class="LineNumber"> 007 </span>		กริสฺสติ กิสํ ปณฺฑฑ           สาว สาขา ปรนฺตปํ ฯ  
<span class="LineNumber"> 008 </span>    [๑๑๑๗] ตยา มํ หสิตาปงฺคี ๑       มิหิตานิ ๒ ภณิตานิ จ  
<span class="LineNumber"> 009 </span>		กิสํ ปณฺฑฑ กริสฺสติ           สาว สาขา ปรนฺตปํ ฯ  
<span class="LineNumber"> 010 </span>    [๑๑๑๘] อคมา นูน โส สทฺโท        อสํสิ นูน โส ตว  
<span class="LineNumber"> 011 </span>		อกฺขาตํ นูน ตํ เตน         โย ตํ สาขมกมฺปยิ ฯ  
<span class="LineNumber"> 012 </span>    [๑๑๑๙] อิทํ โข ตํ สมาคมฺม         มม พาลสฺส จินฺติตํ  
<span class="LineNumber"> 013 </span>		ตทา หิ จลิตา สาขา        มนุสฺเสน มิเคน วา ฯ  
<span class="LineNumber"> 014 </span>    [๑๑๒๐] ตเถว ตฺวํ อเวทสิ          อวฺจิ ปิตรํ มม  
<span class="LineNumber"> 015 </span>		หนฺตฺวา สาขาหิ ฉาเทนฺโต    อาคมิสฺสติ เต ๓ ภยนฺติ ฯ  
<span class="LineNumber"> 016 </span>		    ปรนฺตปชาตกํ เอกาทสมํ ฯ  
<span class="LineNumber"> 017 </span>		     คนฺธารวคฺโค ทุติโย ฯ  
<span class="LineNumber"> 018 </span>			 _______________  
<span class="LineNumber"> 019 </span>#๑ ม. อสิตาปงฺคิ ฯ  ๒ ม. สิตานิ ฯ  ๓ ม. เม ฯ  
