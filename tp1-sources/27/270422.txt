<span class="LineNumber"> 001 </span>    [๒๐๗๙] ยานิ สจฺจานิ ทิปทินฺท        ตานิ ภาสสฺสุ ขตฺติย  
<span class="LineNumber"> 002 </span>		สจฺจํ เต ภณมานสฺส         ปุน จกฺขุ ภวิสฺสติ ฯ  
<span class="LineNumber"> 003 </span>    [๒๐๘๐] เย มํ ยาจิตุมายนฺติ         นานาโคตฺตา วนิพฺพกา  
<span class="LineNumber"> 004 </span>		โยปิ มํ ยาจเต ตตฺถ        โสปิ เม มนโส ปิโย  
<span class="LineNumber"> 005 </span>		เอเตน สจฺจวชฺเชน         จกฺขุ เม อุปปชฺชถ ฯ  
<span class="LineNumber"> 006 </span>    [๒๐๘๑] ยํ มํ โส ยาจิตุํ อาคา       เทหิ จกฺขุนฺติ พฺราหฺมโณ  
<span class="LineNumber"> 007 </span>		ตสฺส จกฺขูนิ ปาทาสึ         พฺราหฺมณสฺส วนิพฺพโต ๑ ฯ  
<span class="LineNumber"> 008 </span>		ภิยฺโย มํ อาวิสิ ปีติ         โสมนสฺสฺจนปฺปกํ  
<span class="LineNumber"> 009 </span>		เอเตน สจฺจวชฺเชน         ทุติยํ เม อุปปชฺชถ ฯ  
<span class="LineNumber"> 010 </span>    [๒๐๘๒] ธมฺเมน ภาสิตา คาถา       สีวีนํ รฏฺวฑฺฒน  
<span class="LineNumber"> 011 </span>		เอตานิ ตว เนตฺตานิ        ทิพฺยานิ ๒ ปฏิทิสฺสเร ฯ  
<span class="LineNumber"> 012 </span>		ติโรกุฑฺฑํ ติโรเสลํ          สมติคฺคยฺห ปพฺพตํ  
<span class="LineNumber"> 013 </span>		สมนฺตา โยชนสตํ           ทสฺสนํ อนุโภนฺตุ เต ฯ  
<span class="LineNumber"> 014 </span>	  [๒๐๘๓] โกนีธ วิตฺตํ น ทเทยฺย ยาจิโต  
<span class="LineNumber"> 015 </span>		  อปิ วิสิฏฺํ สุปิยํปิ อตฺตโน  
<span class="LineNumber"> 016 </span>		  ตทิงฺฆ สพฺเพ สิวิโย สมาคตา  
<span class="LineNumber"> 017 </span>		  ทิพฺพานิ เนตฺตานิ มมชฺช ปสฺสถ ฯ  
<span class="LineNumber"> 018 </span>		ติโรกุฑฺฑํ ติโรเสลํ          สมติคฺคยฺห ปพฺพตํ  
<span class="LineNumber"> 019 </span>		สมนฺตา โยชนสตํ           ทสฺสนํ อนุโภนฺติ เม ฯ  
<span class="LineNumber"> 020 </span>		น จาคมตฺตา ปรมตฺถิ (กิฺจิ)  มจฺจานํ อิธ ชีวิเต  
<span class="LineNumber"> 021 </span>#๑ สี. วณิพฺพิโน ฯ ยุ. วนิพฺพิโน ฯ  ๒ ม. ทิพฺพานิ ฯ  
