<span class="LineNumber"> 001 </span>			    ๒ ปทุมวคฺโค  
<span class="LineNumber"> 002 </span>			    ๑ ปทุมชาตกํ  
<span class="LineNumber"> 003 </span>	[๓๘๒] ยถา เกสา จ มสฺสุ จ       ฉินฺนํ ฉินฺนํ วิรูหติ  
<span class="LineNumber"> 004 </span>		เอวํ รูหตุ เต นาสา        ปทุมํ เทหิ ยาจิโต ฯ  
<span class="LineNumber"> 005 </span>	[๓๘๓] ยถา สารทิกํ วีชํ           เขตฺเต วุตฺตํ วิรูหติ  
<span class="LineNumber"> 006 </span>		เอวํ รูหตุ เต นาสา        ปทุมํ เทหิ ยาจิโต ฯ  
<span class="LineNumber"> 007 </span>	[๓๘๔] อุโภปิ วิลปนฺเตเต ๑       อปิ ปทฺมานิ ทสฺสติ  
<span class="LineNumber"> 008 </span>		วชฺชุํ วา เต น วา วชฺชุํ     นตฺถิ นาสาย รูหนา  
<span class="LineNumber"> 009 </span>		เทหิ สมฺม ปทุมานิ          ปทฺมา เม เทหิ ยาจิโตติ ๒ ฯ  
<span class="LineNumber"> 010 </span>			   ปทุมชาตกํ ปมํ ฯ  
<span class="LineNumber"> 011 </span>			     ___________  
<span class="LineNumber"> 012 </span>			   ๒ มุทุปาณิชาตกํ  
<span class="LineNumber"> 013 </span>	[๓๘๕] ปาณิ เจ มุทุโก จสฺส        นาโค จสฺส สุการิโต  
<span class="LineNumber"> 014 </span>		อนฺธกาโร จ วสฺเสยฺย       อถ นูน ตทา สิยา ฯ  
<span class="LineNumber"> 015 </span>	[๓๘๖] อนลา มุทุสมฺภาสา          ทุปฺปูรา ตา นทีสมา  
<span class="LineNumber"> 016 </span>		สีทนฺติ นํ วิทิตฺวาน          อารกา ปริวชฺชเย ฯ  
<span class="LineNumber"> 017 </span>	[๓๘๗] ยํ เอตา อุปเสวนฺติ         ฉนฺทสา วา ธเนน วา  
<span class="LineNumber"> 018 </span>		ชาตเวโทว สณฺานํ         ขิปฺปํ อนุทหนฺติ นนฺติ ฯ  
<span class="LineNumber"> 019 </span>			  มุทุปาณิชาตกํ ทุติยํ ฯ่  
<span class="LineNumber"> 020 </span>#๑ ม. ปลปนฺเตเต ฯ  ๒ ม. อหํ ยาจามิ ยาจิโต ฯ  
