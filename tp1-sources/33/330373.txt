<span class="LineNumber"> 001 </span>	กปฺเป จ สตสหสฺเส         จตุโร จ อสงฺขเย  
<span class="LineNumber"> 002 </span>	ทีปงฺกโร มหาวีโร          อุปฺปชฺชิ โลกนายโก ฯ  
<span class="LineNumber"> 003 </span>	ปจฺจนฺตเทสวิสเย           นิมนฺเตตฺวา ตถาคตํ  
<span class="LineNumber"> 004 </span>	ตสฺส อาคมนํ มคฺคํ          โสเธนฺติ ตุฏฺมานสา ฯ  
<span class="LineNumber"> 005 </span>	เตน กาเลน โส อาสิ       สุเมโธ นาม พฺราหฺมโณ  
<span class="LineNumber"> 006 </span>	มคฺคฺจ ปฏิยาเทสิ          อายโต สพฺพทสฺสิโน ฯ  
<span class="LineNumber"> 007 </span>	เตน กาเลน อหุมฺห ๑      สพฺพา พฺราหฺมณสมฺภวา  
<span class="LineNumber"> 008 </span>	ผลุกชาติปุปฺผานิ            อาหริมฺห สมาคมํ ฯ  
<span class="LineNumber"> 009 </span>	ตสฺมึ โส สมเย พุทฺโธ       ทีปงฺกโร มหายโส  
<span class="LineNumber"> 010 </span>	วิยากาสิ มหาวีโร          อิสิมุคฺคตมานสํ ฯ  
<span class="LineNumber"> 011 </span>	จลติ รวติ ปวี ๒         สงฺกมฺปติ สเทวเก  
<span class="LineNumber"> 012 </span>	ตสฺส กมฺมํ ปกิตฺเตนฺโต       อิสิมุคฺคตมานสํ ฯ  
<span class="LineNumber"> 013 </span>	เทวกฺา มนุสฺสา จ        มยฺจาปิ ๓ สเทวกา  
<span class="LineNumber"> 014 </span>	นานาปูชนิยํ ภณฺฑํ           ปูชยิตฺวาน ปตฺถยุํ ฯ  
<span class="LineNumber"> 015 </span>	เตสํ พุทฺโธ วิยากาสิ        โชติทีปสนามโก  
<span class="LineNumber"> 016 </span>	อชฺช เย ปตฺถิตา อตฺถิ       เต ภวิสฺสนฺติ สมฺมุขา ฯ  
<span class="LineNumber"> 017 </span>	อปริเมยฺเย อิโต กปฺเป      ยํ โน พุทฺโธ วิยากริ  
<span class="LineNumber"> 018 </span>	ตํ วาจํ อนุโมทนฺตี ๔       เอวํการี อหุมฺห โน ฯ  
<span class="LineNumber"> 019 </span>	ตสฺส กมฺมสฺส สุกตสฺส        ตตฺถ จิตฺตํ ปสาทยุํ  
<span class="LineNumber"> 020 </span>	เทวมานุสกํ โยนึ           อนุโภตฺวา อสงฺขยํ ฯ  
<span class="LineNumber"> 021 </span>#๑ โป. อาสุมฺห ฯ ยุ. อาสิมฺห ฯ ๒ ม. ยุ. ปุถวี ฯ ๓ โป. อเมฺหวาปิ สเทวตา ฯ  
<span class="LineNumber"> 022 </span>#ยุ. อเมฺหจาปิ ฯ ๔ โป. ยุ. อนุโมทนฺตา ฯ ม อนุโมเทนฺตา ฯ  
