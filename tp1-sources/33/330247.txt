<span class="LineNumber"> 001 </span>	ตทา วิปุลเปเมน           อุปาสิตฺวา ชินตฺรชํ  
<span class="LineNumber"> 002 </span>	ตโต จุโต คโต สคฺคํ        ปวาโส สฆรํ ยถา ฯ  
<span class="LineNumber"> 003 </span>	สคฺคา จุโต มนุสฺเสสุ        นิพฺพตฺโต ปุฺกมฺมุนา  
<span class="LineNumber"> 004 </span>	อคารํ ฉฑฺฑยิตฺวาน          ปพฺพชึ พหุโส อหํ ฯ  
<span class="LineNumber"> 005 </span>	สมโณ ตาปโส ทิโช ๑      ปริพฺพาโช ตเถวหํ  
<span class="LineNumber"> 006 </span>	หุตฺวา วสึ อรฺมฺหิ         อเนกสตโย ๒ อหํ ฯ  
<span class="LineNumber"> 007 </span>	ปจฺฉิเม จ ภเว ทานิ        รมฺเม กาปิลวตฺถเว  
<span class="LineNumber"> 008 </span>	วจฺฉโคตฺโต ทิโช ตสฺส       ชายาย อหโมกฺกมึ ฯ  
<span class="LineNumber"> 009 </span>	มาตุ เม โทหโฬ อาสิ       ติโรกุจฺฉิคตสฺส เม  
<span class="LineNumber"> 010 </span>	ชายมานสมีปมฺหิ            วนวาสาย นิจฺฉโย ฯ  
<span class="LineNumber"> 011 </span>	ตโต เม อชนิ มาตา        รมณีเย วนนฺตเร  
<span class="LineNumber"> 012 </span>	คพฺภโต นิกฺขมนฺตํ มํ         กาสาเยน ปฏิคฺคหุํ ฯ  
<span class="LineNumber"> 013 </span>	ตโต กุมาโร สิทฺธตฺโถ       ชาโต สกฺยกุลทฺธโช  
<span class="LineNumber"> 014 </span>	ตสฺส มิตฺโต ปิโย อาสึ       สํวิสฺสฏฺโ สุมานิโย ๓ ฯ  
<span class="LineNumber"> 015 </span>	สตฺตสาเรหิ นิกฺขนฺเต ๔     โอหาย วิปุลํ ยสํ  
<span class="LineNumber"> 016 </span>	อหํปิ ปพฺพชิตฺวาน           หิมวนฺตํ อุปาคมึ ฯ  
<span class="LineNumber"> 017 </span>	วนาลยํ ภาวนิยํ            กสฺสปํ ธุตวาทกํ ๕  
<span class="LineNumber"> 018 </span>	ทิสฺวา สุตฺวา ชินุปฺปาทํ       อุเปสึ นรสารถึ ฯ  
<span class="LineNumber"> 019 </span>	โส เม ธมฺมํ อเทเสสิ       สพฺพตฺถํ สมฺปกาสยํ  
<span class="LineNumber"> 020 </span>	ตโตหํ ปพฺพชิตฺวาน          วนเมว ปุโนกฺกมํ ๖ ฯ  
<span class="LineNumber"> 021 </span>#๑ ม. ยุ. วิปฺโป ฯ ๒ ม. ยุ. อเนกสตโส ฯ ๓ ยุ. สุมานิโค ฯ  
<span class="LineNumber"> 022 </span>#๔ ม. นิกฺขนฺโต ฯ ๕ ม. ธุตวาทิกํ ฯ ๖ ม. ปุนาคมํ ฯ ยุ. ปุนาคมึ ฯ  
