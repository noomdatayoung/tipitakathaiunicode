<span class="LineNumber"> 001 </span>	ส กทาจิ ติโลกคฺโค         เวเนยฺยํ วินยํ พหุํ  
<span class="LineNumber"> 002 </span>	ธมฺมํ เทเสติ สมฺพุทฺโธ       สตฺตจิตฺตวิทู ๑ มุนิ ฯ  
<span class="LineNumber"> 003 </span>	ฌายึ ฌานรตํ วีรํ           อุปสนฺตํ อนาวิลํ  
<span class="LineNumber"> 004 </span>	วณฺณยนฺโต ปริสติ           โตเสติ ชนตํ ชิโน ฯ  
<span class="LineNumber"> 005 </span>	ตทาหํ หํสวติยา            พฺราหฺมโณ เวทปารคู  
<span class="LineNumber"> 006 </span>	ธมฺมํ สุตฺวาน มุทิโต         ตํ านํ อภิปตฺถยึ ฯ  
<span class="LineNumber"> 007 </span>	ตทา ชิโน วิยากาสิ         สงฺฆมชฺเฌ วินายโก  
<span class="LineNumber"> 008 </span>	มุทิโต โหหิ ตฺวํ พฺรเหฺม      ลจฺฉเสตํ มโนรถํ ฯ  
<span class="LineNumber"> 009 </span>	สตสหสฺเส อิโต กปฺเป       โอกฺกากกุลสมฺภโว  
<span class="LineNumber"> 010 </span>	โคตโม นาม นาเมน        สตฺถา โลเก ภวิสฺสติ ฯ  
<span class="LineNumber"> 011 </span>	ตสฺส ธมฺเมสุ ทายาโท       โอรโส ธมฺมนิมฺมิโต  
<span class="LineNumber"> 012 </span>	เรวโต นาม นาเมน        เหสฺสติ สตฺถุ สาวโก ฯ  
<span class="LineNumber"> 013 </span>	เตน กมฺเมน สุกเตน        เจตนาปณิธีหิ จ  
<span class="LineNumber"> 014 </span>	ชหิตฺวา มานุสํ เทหํ         ตาวตึสํ อคฺฉหํ ฯ  
<span class="LineNumber"> 015 </span>	ปจฺฉิเม จ ภเว ทานิ        ชาโตหํ โกลิเย ปุเร  
<span class="LineNumber"> 016 </span>	ขตฺติเย กุลสมฺปนฺเน         อิทฺเธ ผีเต มหทฺธเน ฯ  
<span class="LineNumber"> 017 </span>	ยทา กปิลวตฺถุสฺมึ           พุทฺโธ ธมฺมํ อเทสยิ  
<span class="LineNumber"> 018 </span>	ตทา ปสนฺโน สุคเต         ปพฺพชึ อนคาริยํ ฯ  
<span class="LineNumber"> 019 </span>	กงฺขา เม พหุลา อาสิ       กปฺปากปฺเป ตหึ ตหึ  
<span class="LineNumber"> 020 </span>	ตํ สพฺพํ วินยิ พุทฺโธ         เทเสตฺวา ธมฺมมุตฺตมํ ฯ  
<span class="LineNumber"> 021 </span>#๑ ม. ยุ. สตฺตาสยวิทู ฯ  
