<span class="LineNumber"> 001 </span>	ทสสหสฺสํ ๑ อติกฺกมฺม       จงฺกมํ มาปยี ชิโน  
<span class="LineNumber"> 002 </span>	สพฺพโสวณฺณมยา ปสฺเส       จงฺกเม รตนามเย ฯ  
<span class="LineNumber"> 003 </span>	ตุลาสงฺฆาฏานุวตฺตา ๒      โสวณฺณผลกตฺถกา  
<span class="LineNumber"> 004 </span>	เวทิกา สพฺพโสวณฺณา        ทุภโต ปสฺเสสุ นิมฺมิตา ฯ  
<span class="LineNumber"> 005 </span>	มณิมุตฺตาวาลุกากิณฺโณ        นิมฺมิโต รตนามโย  
<span class="LineNumber"> 006 </span>	โอภาเสติ ทิสา สพฺพา       สตรํสีว อุคฺคโต ฯ  
<span class="LineNumber"> 007 </span>	ตสฺมึ จงฺกมเน ธีโร         ทฺวตฺตึสวรลกฺขโณ  
<span class="LineNumber"> 008 </span>	วิโรจมาโน สมฺพุทฺโธ        จงฺกเม จงฺกมี ชิโน ฯ  
<span class="LineNumber"> 009 </span>	ทิพฺพํ มนฺทารวํ ปุปฺผํ         ปทุมํ ปาริฉตฺตกํ  
<span class="LineNumber"> 010 </span>	จงฺกมเน โอกิรนฺติ          สพฺเพ เทวา สมาคตา ฯ  
<span class="LineNumber"> 011 </span>	ปสฺสนฺติ ตํ เทวสงฺฆา        ทสสหสฺสี สมาคตา  
<span class="LineNumber"> 012 </span>	นมสฺสมานา นิปตนฺติ         ตุฏฺหฏฺา ปโมทิตา ฯ  
<span class="LineNumber"> 013 </span>	ตาวตึสา จ ยามา จ        ตุสิตา จาปิ เทวตา  
<span class="LineNumber"> 014 </span>	นิมฺมานรติโน เทวา         เย เทวา วสวตฺติโน  
<span class="LineNumber"> 015 </span>	อุทคฺคจิตฺตา สุมนา          ปสฺสนฺติ โลกนายกํ ฯ  
<span class="LineNumber"> 016 </span>		   สเทวคนฺธพฺพมนุสฺสรกฺขสา  
<span class="LineNumber"> 017 </span>		   นาคา สุปณฺณา อถวาปิ กินฺนรา  
<span class="LineNumber"> 018 </span>		   ปสฺสนฺติ ตํ โลกหิตานุกมฺปกํ  
<span class="LineNumber"> 019 </span>		   นเภว อจฺจุคฺคตจนฺทมณฺฑลํ ฯ  
<span class="LineNumber"> 020 </span>#๑ ม. ยุ. ... ทสสหสฺสี ฯ ๒ ม. ยุ. ... นุวคฺคา ฯ  
