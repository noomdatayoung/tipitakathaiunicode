<span class="LineNumber"> 001 </span>	สตฺตาหํ ทฺวารมุโฬฺหหํ        มหาทุกฺขสมปฺปิโต  
<span class="LineNumber"> 002 </span>	มาตา เม ฉนฺททาเนน       เอวํ อาสิ สุทุกฺขิตา ฯ  
<span class="LineNumber"> 003 </span>	สุวตฺถิโตหํ นิกฺขนฺโต         พุทฺเธน อนุกมฺปิโต  
<span class="LineNumber"> 004 </span>	นิกฺขนฺตทิวเสเยว           ปพฺพชึ อนคาริยํ ฯ  
<span class="LineNumber"> 005 </span>	อุปชฺฌาโย สารีปุตฺโต เม     โมคฺคลฺลาโน มหิทฺธิโก  
<span class="LineNumber"> 006 </span>	เกเส โอโรปยนฺโต เม      อนุสาสิ มหามติ ฯ  
<span class="LineNumber"> 007 </span>	เกเสสุ ฉิชฺชมาเนสุ         อรหตฺตํ อปาปุณึ  
<span class="LineNumber"> 008 </span>	เทวา นาคา มนุสฺสา จ      ปจฺจเย อุปเนนฺติ เม ฯ  
<span class="LineNumber"> 009 </span>	ปทุมุตฺตรนามฺจ            วิปสฺสิฺจ วินายกํ  
<span class="LineNumber"> 010 </span>	ยํ ปูชยึ ปมุทิโต            ปจฺจเยหิ วิเสสโต ฯ  
<span class="LineNumber"> 011 </span>	ตโต เตสํ วิเสเสน         กมฺมานํ วิปุลุตฺตมํ  
<span class="LineNumber"> 012 </span>	ลาภํ ลภามิ สพฺพตฺถ         วเน คาเม ชเล ถเล ฯ  
<span class="LineNumber"> 013 </span>	เรวตํ ทสฺสนตฺถาย          ยทา ยาติ วินายโก  
<span class="LineNumber"> 014 </span>	ตึสภิกฺขุสหสฺเสหิ            สห โลกคฺคนายโก ฯ  
<span class="LineNumber"> 015 </span>	ตทา เทโวปนีเตหิ          มมตฺถาย มหามติ  
<span class="LineNumber"> 016 </span>	ปจฺจเยหิ มหาวีโร          สสงฺโฆ โลกนายโก ฯ  
<span class="LineNumber"> 017 </span>	อุปฏฺิโต มยา พุทฺโธ        คนฺตฺวา เรวตมทฺทส  
<span class="LineNumber"> 018 </span>	ตโต เชตวนํ คนฺตฺวา        เอตทคฺเค เปสิ มํ ฯ  
<span class="LineNumber"> 019 </span>	ลาภีนํ สีวลี อคฺโค          มม สิสฺเสสุ ภิกฺขโว  
<span class="LineNumber"> 020 </span>	สพฺพโลกหิโต สตฺถา         กิตฺตยิ ปริสาสุ มํ ฯ  
