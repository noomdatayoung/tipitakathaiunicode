<span class="LineNumber"> 001 </span>	กุฏา ๑ กวาฏา เสลา จ     น โหนฺตาวรณา ตทา  
<span class="LineNumber"> 002 </span>	อากาสภูตา เตปชฺช          ธุวํ พุทฺโธ ภวิสฺสสิ ฯ  
<span class="LineNumber"> 003 </span>	จุติ จ อุปปตฺติ จ            ขเณ ตสฺมึ น วิชฺชติ  
<span class="LineNumber"> 004 </span>	ตานิ อชฺช ปทิสฺสนฺติ          ธุวํ พุทฺโธ ภวิสฺสสิ ฯ  
<span class="LineNumber"> 005 </span>	๒ [อิเม นิมิตฺตา ทิสฺสนฺติ     สมฺโพธตฺถาย ปาณินํ]  
<span class="LineNumber"> 006 </span>	ทฬฺหํ ปคฺคยฺห วิริยํ           มา นิวตฺต อภิกฺกม  
<span class="LineNumber"> 007 </span>	มยํเปตํ วิชานาม            ธุวํ พุทฺโธ ภวิสฺสสิ ฯ  
<span class="LineNumber"> 008 </span>	พุทฺธสฺส วจนํ สุตฺวา          ทสสหสฺสีน จูภยํ  
<span class="LineNumber"> 009 </span>	ตุฏฺหฏฺโ ปโมทิโต          เอวํ จินฺเตสิหนฺตทา ฯ  
<span class="LineNumber"> 010 </span>	อเทฺวชฺฌวจนา พุทฺธา         อโมฆวจนา ชินา  
<span class="LineNumber"> 011 </span>	วิตถํ นตฺถิ พุทฺธานํ           ธุวํ พุทฺโธ ภวามิหํ ฯ  
<span class="LineNumber"> 012 </span>	ยถา ขิตฺตํ นเภ เลณฺฑํ ๓     ธุวํ ปตติ ภูมิยํ  
<span class="LineNumber"> 013 </span>	ตเถว พุทฺธเสฏฺานํ          วจนํ ธุวสสฺสตํ ฯ  
<span class="LineNumber"> 014 </span>	[วิตถํ นตฺถิ พุทฺธานํ          ธุวํ พุทฺโธ ภวามิหํ]  
<span class="LineNumber"> 015 </span>	ยถาปิ สพฺพสตฺตานํ           มรณํ ธุวสสฺสตํ  
<span class="LineNumber"> 016 </span>	ตเถว พุทฺธเสฏฺานํ          วจนํ ธุวสสฺสตํ ฯ  
<span class="LineNumber"> 017 </span>		           [๔]  
<span class="LineNumber"> 018 </span>	ยถา รตฺติกฺขเย ปตฺเต        สุริยุคฺคมนํ ธุวํ  
<span class="LineNumber"> 019 </span>	ตเถว พุทฺธเสฏฺานํ          วจนํ ธุวสสฺสตํ ฯ  
<span class="LineNumber"> 020 </span>	ยถา นิกฺขนฺตสยนสฺส          สีหสฺส นทนํ ธุวํ  
<span class="LineNumber"> 021 </span>	ตเถว พุทฺธเสฏฺานํ          วจนํ ธุวสสฺสตํ ฯ  
<span class="LineNumber"> 022 </span>#๑ ม. ยุ. กุฑฺฑา ฯ ๒ ม. ยุ. อิเม ปาา นตฺถิ ฯ ๓ ม. ยุ. เลฑฺฑุ ฯ  
<span class="LineNumber"> 023 </span>#๔ ม. วิตถํ นตฺถิ พุทฺธานํ ธุวํ พุทฺโธ ภวามิหํ ฯ อิโต ปรํ อีทิสเมว ฯ  
