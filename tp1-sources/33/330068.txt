<span class="LineNumber"> 001 </span>	อิตฺถํ สุทํ อายสฺมา ชคติทายโก เถโร อิมา คาถาโย อภาสิตฺถาติ ฯ  
<span class="LineNumber"> 002 </span>		ชคติทายกตฺเถรสฺส อปทานํ สมตฺตํ ฯ  
<span class="LineNumber"> 003 </span>		ทุติยํ โมรหตฺถิยตฺเถราปทานํ (๔๕๒)  
<span class="LineNumber"> 004 </span>	[๔๒] โมรหตฺถํ คเหตฺวาน         อุเปสิ ๑ โลกนายกํ  
<span class="LineNumber"> 005 </span>	ปสนฺนจิตฺโต สุมโน          โมรหตฺถํ อทาสหํ ฯ  
<span class="LineNumber"> 006 </span>	อิมินา โมรหตฺเถน          เจตนาปณิธีหิ จ  
<span class="LineNumber"> 007 </span>	นิพฺพุตา ๒ เม ตโย อคฺคี    ลภามิ วิปุลํ สุขํ ฯ  
<span class="LineNumber"> 008 </span>	อโห พุทฺธา อโห ธมฺมา      อโห โน สตฺถุสมฺปทา  
<span class="LineNumber"> 009 </span>	ทตฺวานหํ โมรหตฺถํ          ลภามิ วิปุลํ สุขํ ฯ  
<span class="LineNumber"> 010 </span>	ติธคฺคี นิพฺพุตา มยฺหํ         ภวา สพฺเพ สมูหตา  
<span class="LineNumber"> 011 </span>	สพฺพาสวา ปริกฺขีณา         นตฺถิ ทานิ ปุนพฺภโว ฯ  
<span class="LineNumber"> 012 </span>	เอกตึเส อิโต กปฺเป        ยํ ทานมททินฺตทา  
<span class="LineNumber"> 013 </span>	ทุคฺคตึ นาภิชานามิ          โมรหตฺถสฺสิทํ ผลํ ฯ  
<span class="LineNumber"> 014 </span>	กิเลสา ฌาปิตา มยฺหํ        ภวา สพฺเพ สมูหตา  
<span class="LineNumber"> 015 </span>	นาโคว พนฺธนํ เฉตฺวา       วิหรามิ อนาสโว ฯ  
<span class="LineNumber"> 016 </span>	สฺวาคตํ วต เม อาสิ        มม พุทฺธสฺส สนฺติเก  
<span class="LineNumber"> 017 </span>	ติสฺโส วิชฺชา อนุปฺปตฺตา      กตํ พุทฺธสฺส สาสนํ ฯ  
<span class="LineNumber"> 018 </span>	ปฏิสมฺภิทา จตสฺโส          วิโมกฺขาปิจ อฏฺิเม  
<span class="LineNumber"> 019 </span>	ฉฬภิฺา สจฺฉิกตา          กตํ พุทฺธสฺส สาสนนฺติ  
<span class="LineNumber"> 020 </span>#๑ ม. ยุ. อุเปสึ ฯ ๒ ม. นิพฺพายึสุ ตโย อคฺคี ฯ ยุ. นิพฺพนฺติเม ตโย อคฺคี ฯ  
