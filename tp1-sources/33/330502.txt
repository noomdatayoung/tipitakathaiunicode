<span class="LineNumber"> 001 </span>	อฏฺวสฺสสหสฺสานิ            อคารํ อชฺฌาวสิ โส  
<span class="LineNumber"> 002 </span>	อรโช วิรโช สุทสฺสโน        ตโย ปาสาทมุตฺตมา ฯ  
<span class="LineNumber"> 003 </span>	จตฺตาฬีสหสฺสานิ ๑          นาริโย สมลงฺกตา  
<span class="LineNumber"> 004 </span>	วิจิโกลี ๒ นาม นารี        อตฺรโช ปุฺวฑฺฒโน ฯ  
<span class="LineNumber"> 005 </span>	นิมิตฺเต จตุโร ทิสฺวา         ปาสาเทนาภินิกฺขมิ  
<span class="LineNumber"> 006 </span>	สตฺตาหํ ปธานจารํ           อจริ ปุริสุตฺตโม ฯ  
<span class="LineNumber"> 007 </span>	พฺรหฺมุนา ยาจิโต สนฺโต       ธมฺมทสฺสี นราสโภ  
<span class="LineNumber"> 008 </span>	วตฺตจกฺโก มหาวีโร          มิคทาเย นรุตฺตโม ฯ  
<span class="LineNumber"> 009 </span>	ปทุโม ปุสฺสเทโว ๓ จ       อเหสุํ อคฺคสาวกา  
<span class="LineNumber"> 010 </span>	สุทตฺโต นามุปฏฺาโก         ธมฺมทสฺสิสฺส สตฺถุโน ฯ  
<span class="LineNumber"> 011 </span>	เขมา จ สจฺจนามา จ        อเหสุํ อคฺคสาวิกา  
<span class="LineNumber"> 012 </span>	โพธิ ตสฺส ภควโต           ติมฺพชาโลติ ๔ วุจฺจติ ฯ  
<span class="LineNumber"> 013 </span>	สุภทฺโท กฏิสฺสโห เจว        อเหสุํ อคฺคุปฏฺกา  
<span class="LineNumber"> 014 </span>	สาฬิสา ๕ จ กฬิสฺสา จ      อเหสุํ อคฺคุปฏฺิกา ฯ  
<span class="LineNumber"> 015 </span>	โสปิ พุทฺโธ อสมสโม         อสีติหตฺถมุคฺคโต  
<span class="LineNumber"> 016 </span>	อติโรจติ เตเชน            ทสสหสฺสมฺหิ ธาตุยา ฯ  
<span class="LineNumber"> 017 </span>	สุผุลฺโล สาลราชาว          วิชฺชุว คคเน ยถา  
<span class="LineNumber"> 018 </span>	มชฺฌนฺติเกว สุริโย           เอวํ โส อุปโสภถ ๖ ฯ  
<span class="LineNumber"> 019 </span>	ตสฺสาปิ อตุลเตชสฺส          สมกํ อาสิ ชีวิตํ  
<span class="LineNumber"> 020 </span>	วสฺสสตสหสฺสานิ             โลเก อฏฺาสิ จกฺขุมา ฯ  
<span class="LineNumber"> 021 </span>#๑ ม. ยุ. ติจตฺตาฬีสสหสฺสานิ ฯ ๒ ยุ. วิจิโตฬี ฯ ๓ ม. ยุ. ผุสฺสเทโว ฯ  
<span class="LineNumber"> 022 </span>#๔ ม. ยุ. พิมฺพชาโล ฯ ๕ ม. สาฬิยา จ กฬิยา จ ฯ ยุ. สาฬิยา จ วฬิยา จ ฯ  
<span class="LineNumber"> 023 </span>#๖ ยุ. อุปโสภิตฺถ ฯ  
