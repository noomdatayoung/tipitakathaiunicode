<span class="LineNumber"> 001 </span>		ตติยํ โกรณฺฑปุปฺผิยตฺเถราปทานํ (๔๙๓)  
<span class="LineNumber"> 002 </span>	[๘๓] วนกมฺมิโก ปุเร อาสึ        ปิตุปิตามเหนหํ ๑  
<span class="LineNumber"> 003 </span>	ปสุมาเรน ชีวามิ           กุสลํ เม น วิชฺชติ ฯ  
<span class="LineNumber"> 004 </span>	มม อาสยสามนฺตา          ติสฺโส โลกคฺคนายโก  
<span class="LineNumber"> 005 </span>	ตีณิ ปทานิ ทสฺเสสิ          อนุกมฺปาย จกฺขุมา ฯ  
<span class="LineNumber"> 006 </span>	อกฺกมนฺเต ๒ ปเท ทิสฺวา    ติสฺสสฺส นาม สตฺถุโน  
<span class="LineNumber"> 007 </span>	หฏฺโ หฏฺเน จิตฺเตน       ปเท จิตฺตํ ปสาทยึ ฯ  
<span class="LineNumber"> 008 </span>	โกรณฺฑํ ปุปฺผิตํ ทิสฺวา        ปาทปํ ธรณีรุหํ  
<span class="LineNumber"> 009 </span>	จงฺโกฏกํ ๓ คเหตฺวาน      ปทเสฏฺํ อปูชยึ ฯ  
<span class="LineNumber"> 010 </span>	เตน กมฺเมน สุกเตน        เจตนาปณิธีหิ จ  
<span class="LineNumber"> 011 </span>	ชหิตฺวา มานุสํ เทหํ         ตาวตึสํ อคฺฉหํ ฯ  
<span class="LineNumber"> 012 </span>	ยํ ยํ โยนูปปชฺชามิ          เทวตฺตํ อถ มานุสํ  
<span class="LineNumber"> 013 </span>	โกรณฺฑกฉวิ โหมิ           สปฺปภาโส ๔ ภวามหํ ฯ  
<span class="LineNumber"> 014 </span>	เทฺวนวุเต อิโต กปฺเป       ยํ กมฺมมกรึ ตทา  
<span class="LineNumber"> 015 </span>	ทุคฺคตึ นาภิชานามิ          ปทปูชายิทํ ผลํ ฯ  
<span class="LineNumber"> 016 </span>	กิเลสา ฌาปิตา มยฺหํ        ภวา สพฺเพ สมูหตา  
<span class="LineNumber"> 017 </span>	นาโคว พนฺธนํ เฉตฺวา       วิหรามิ อนาสโว ฯ  
<span class="LineNumber"> 018 </span>	สฺวาคตํ วต เม อาสิ        มม พุทฺธสฺส สนฺติเก  
<span class="LineNumber"> 019 </span>	ติสฺโส วิชฺชา อนุปฺปตฺตา      กตํ พุทฺธสฺส สาสนํ  
<span class="LineNumber"> 020 </span>#๑ ม. ปิตุมาตุมเตนหํ ฯ ๒ ม. ยุ. อกฺกนฺเต จ ... ฯ ๓ ม. สโกสกํ ฯ ๔ ม.  
<span class="LineNumber"> 021 </span>#สุปฺปภาโส ฯ  
