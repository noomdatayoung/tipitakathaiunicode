<span class="LineNumber"> 001 </span>	อฏฺปณฺณาสรตนํ             โสปิ อจฺจุคฺคโต มุนิ  
<span class="LineNumber"> 002 </span>	โสภติ สตรํสีว              อุฬุราชาว ปูริโต ฯ  
<span class="LineNumber"> 003 </span>	นวุติวสฺสสหสฺสานิ            อายุ วิชฺชติ ตาวเท  
<span class="LineNumber"> 004 </span>	ตาวตา ติฏฺมาโน โส        ตาเรสิ ชนตํ พหุํ ฯ  
<span class="LineNumber"> 005 </span>	โอวทิตฺวา พหู สตฺเต         สนฺตาเรตฺวา พหู ชเน  
<span class="LineNumber"> 006 </span>	โสปิ สตฺถา อตุลยโส         นิพฺพุโต โส สสาวโก ฯ  
<span class="LineNumber"> 007 </span>	ปุสฺโส ชินวโร สตฺถา         เสนารามมฺหิ นิพฺพุโต  
<span class="LineNumber"> 008 </span>	ธาตุวิตฺถาริกํ อาสิ           เตสุ เตสุ ปเทสโตติ ฯ  
<span class="LineNumber"> 009 </span>		   ปุสฺสพุทฺธวํโส อฏฺารสโม ฯ  
<span class="LineNumber"> 010 </span>		   เอกูนวีสติโม วิปสฺสิพุทฺธวํโส  
<span class="LineNumber"> 011 </span>	[๒๐] ปุสฺสสฺส อปเรน             สมฺพุทฺโธ ทิปทุตฺตโม  
<span class="LineNumber"> 012 </span>	วิปสฺสี นาม นาเมน          โลเก อุปฺปชฺชิ จกฺขุมา ฯ  
<span class="LineNumber"> 013 </span>	อวิชฺชณฺฑํ ๑ ปทาเลตฺวา      ปตฺโต สมฺโพธิมุตฺตมํ  
<span class="LineNumber"> 014 </span>	ธมฺมจกฺกํ ปวตฺเตตุํ           ปกฺกามิ พนฺธุมตีปุรํ ฯ  
<span class="LineNumber"> 015 </span>	ธมฺมจกฺกํ ปวตฺเตตฺวา         อุโภ โพเธสิ นายโก  
<span class="LineNumber"> 016 </span>	คณนาย น วตฺตพฺโพ          ปมาภิสมโย อหุ ฯ  
<span class="LineNumber"> 017 </span>	ปุนาปรํ อมิตยโส            ตตฺถ สจฺจํ ปกาสยิ  
<span class="LineNumber"> 018 </span>	จตุราสีติสหสฺสานํ            ทุติยาภิสมโย อหุ ฯ  
<span class="LineNumber"> 019 </span>#๑ ม. ยุ. อวิชฺชํ สพฺพํ ฯ  
