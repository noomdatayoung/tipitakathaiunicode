<span class="LineNumber"> 001 </span>	นิปจฺจ สิรสา ตสฺส          อนนฺตคุณสาคเร  
<span class="LineNumber"> 002 </span>	นิมุคฺโค ปีติสมฺปุณฺโณ         อิมํ วจนมพฺรวึ ฯ  
<span class="LineNumber"> 003 </span>	โย โส ตยา สนฺถวิโต       อิธ ๑ สทฺธาธิมุตฺโต อิสิ  
<span class="LineNumber"> 004 </span>	ภิกฺขุ สทฺธาวตํ อคฺโค        ตาทิโสหํ ๒ มหามุนิ ฯ  
<span class="LineNumber"> 005 </span>	เอวํ วุตฺเต มหาวีโร        อนาวรณทสฺสโน  
<span class="LineNumber"> 006 </span>	อิมํ วากฺยํ อุทีรยิ ๓        ปริสาย มหามุนิ ฯ  
<span class="LineNumber"> 007 </span>	ปสฺสเถตํ มาณวกํ           ปีตมฏฺนิวาสนํ  
<span class="LineNumber"> 008 </span>	เหมยฺโปจิตงฺคํ           ชนเนตฺตมโนหรํ ฯ  
<span class="LineNumber"> 009 </span>	เอโส อนาคตทฺธาเน        โคตมสฺส มเหสิโน  
<span class="LineNumber"> 010 </span>	อคฺโค สทฺธาธิมุตฺตานํ        สาวโกยํ ภวิสฺสติ ฯ  
<span class="LineNumber"> 011 </span>	เทวภูโต มนุสฺโส วา        สพฺพสนฺตาปวชฺชิโต  
<span class="LineNumber"> 012 </span>	สพฺพโภคปริพฺยุโฬฺห          สุขิโต สํสริสฺสติ ฯ  
<span class="LineNumber"> 013 </span>	สตสหสฺเส อิโต กปฺเป       โอกฺกากกุลสมฺภโว  
<span class="LineNumber"> 014 </span>	โคตโม นาม นาเมน        สตฺถา โลเก ภวิสฺสติ ฯ  
<span class="LineNumber"> 015 </span>	ตสฺส ธมฺเมสุ ทายาโท       โอรโส ธมฺมนิมฺมิโต  
<span class="LineNumber"> 016 </span>	วกฺกลิ นาม นาเมน         เหสฺสติ สตฺถุสาวโก ฯ  
<span class="LineNumber"> 017 </span>	เตน กมฺมวิเสเสน          เจตนาปณิธีหิ จ  
<span class="LineNumber"> 018 </span>	ชหิตฺวา มานุสํ เทหํ         ตาวตึสํ อคฺฉหํ ฯ  
<span class="LineNumber"> 019 </span>	สพฺพตฺถ สุขิโต หุตฺวา        สํสรนฺโต ภวาภเว  
<span class="LineNumber"> 020 </span>	สาวตฺถิยํ ปุเร ชาโต        กุเล อฺตเร อหํ ฯ  
<span class="LineNumber"> 021 </span>#๑ ม. อิโต สตฺตมเก มุนิ ฯ ยุ. ...สตฺตมเกหนิ ฯ ๒ ม. ยุ. ตาทิโส โหมหํ มุเน ฯ  
<span class="LineNumber"> 022 </span>#๓ ม. ยุ. อุทีเรสิ ฯ  
