<span class="LineNumber"> 001 </span>	มุขคนฺโธ สทา มยฺหํ         ปทุมุปฺปลจมฺปโก  
<span class="LineNumber"> 002 </span>	อติกนฺโต ๑ สทา วาติ      สรีโร จ ตเถว เม ฯ  
<span class="LineNumber"> 003 </span>	คุณตฺถวสฺส สพฺพนฺตํ          ผลนฺตํ ปรมพฺภุตํ  
<span class="LineNumber"> 004 </span>	เอกคฺคมนสา สพฺเพ         ภาสิตสฺส ๒ สุณาถ เม ฯ  
<span class="LineNumber"> 005 </span>	คุณํ พุทฺธสฺส วตฺวาน         หิตายนํ ๓ สุขาวหํ  
<span class="LineNumber"> 006 </span>	สุจิตฺโต ๔ โหมิ สพฺพตฺถ     สงฺโฆ วีรสมาสุโต ๕ ฯ  
<span class="LineNumber"> 007 </span>	ยสสฺสี สุขิโต กนฺโต         ชุติมา ปิยทสฺสโน  
<span class="LineNumber"> 008 </span>	วตฺตา อปริภูโต จ          นิทฺโทโส ปฺวา ตถา ฯ  
<span class="LineNumber"> 009 </span>	ขีเณ ปาสุสิ ๖ นิพฺพานํ      สุลภํ พุทฺธภตฺตินํ ๗  
<span class="LineNumber"> 010 </span>	เตสํ เหตุํ ปวกฺขามิ         ตํ สุณาถ ยถาตถํ ฯ  
<span class="LineNumber"> 011 </span>	สนฺตํ ยสํ ภควโต           วิจินา ๘ อภิวาทยํ  
<span class="LineNumber"> 012 </span>	ยตฺถ ๙ ยตฺถุปปนฺโนปิ       ยสสฺสี เตน โหมหํ ฯ  
<span class="LineNumber"> 013 </span>	ทุกฺขสฺสนฺตกรํ พุทฺธํ          ธมฺมํ สนฺตํ อสงฺขตํ  
<span class="LineNumber"> 014 </span>	วณฺณยํ สุขโท อาสึ          สตฺตานํ สุขิโต ตโต ฯ  
<span class="LineNumber"> 015 </span>	คุณํ วทนฺโต พุทฺธสฺส         พุทฺธปีติสมายุโต  
<span class="LineNumber"> 016 </span>	สกนฺติ ๑๐ ปรกนฺติ จ       อาสึ เตน จ กนฺติมา ฯ  
<span class="LineNumber"> 017 </span>	ชิโน โย ๑๑ ติตฺถิกาติณฺโณ   อภิภุยฺย กุติตฺถิเย  
<span class="LineNumber"> 018 </span>	คุณํ วทนฺโต โถเมสึ ๑๒     นายกํ ชุติมา ตโต ฯ  
<span class="LineNumber"> 019 </span>	ปิยงฺการึ ชนสฺสาปิ          สมฺพุทฺธสฺส คุณํ วทํ  
<span class="LineNumber"> 020 </span>	สรทิว สสงฺโกหํ            เตนาสึ ปิยทสฺสโน ฯ  
<span class="LineNumber"> 021 </span>#๑ ม. ปริสนฺโต ... ฯ ยุ. อติสนฺโต ฯ ๒ ม. ยุ. วณฺณยิสฺสํ ฯ ๓ ม. หิตาย จ น  
<span class="LineNumber"> 022 </span>#สทิสํ ฯ ยุ. ... ชนสนฺธิสุ ฯ ๔ ม. ยุ. สุขิโต ฯ ๕ ม. วีรสมายุโต ฯ ยุ. รสทฺโธ  
<span class="LineNumber"> 023 </span>#วิสมายุโต ฯ ๖ ม. อายุสิ ฯ ยุ. ขีเณวายุปิ ฯ ๗ ม. ย. พุทฺธภตฺติโน ฯ ๘ ม. ยุ.  
<span class="LineNumber"> 024 </span>#วิธินา ฯ ๙ ม. ตตฺถ ตตฺถูปปนฺโนปิ ฯ ๑๐ ม. ยุ. สกนฺตึ ปรกนฺติฺจ ชนยึ ... ฯ  
<span class="LineNumber"> 025 </span>#๑๑ ม. ... เต ติตฺถิกากิณฺเณ ฯ ยุ. ชโนเฆ ติตฺถิกากิณฺเณ ฯ ๑๒ ม. ยุ. โชเตสึ ฯ  
