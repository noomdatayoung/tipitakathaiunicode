<span class="LineNumber"> 001 </span>		     ปโม ทีปงฺกรพุทฺธวํโส  
<span class="LineNumber"> 002 </span>	[๒] กปฺเป จ สตสหสฺเส         จตุโร จ อสงฺขิเย  
<span class="LineNumber"> 003 </span>	อมรํ นาม นครํ            ทสฺสเนยฺยํ มโนรมํ ฯ  
<span class="LineNumber"> 004 </span>	ทสหิ สทฺเทหิ อวิวิตฺตํ        อนฺนปานสมายุตํ  
<span class="LineNumber"> 005 </span>	หตฺถิสทฺทํ อสฺสสทฺทํ          เภริสงฺขรถานิ จ ฯ  
<span class="LineNumber"> 006 </span>	ขาทถ ปีวถ เจว           อนฺนปาเนน โฆสิตํ  
<span class="LineNumber"> 007 </span>	นครํ สพฺพงฺคสมฺปนฺนํ         สพฺพกมฺมมุปาคตํ ฯ  
<span class="LineNumber"> 008 </span>	สตฺตรตนสมฺปนฺนํ            นานาชนสมากุลํ  
<span class="LineNumber"> 009 </span>	สมิทฺธํ เทวนครํว           อาวาสํ ปุฺกมฺมินํ ฯ  
<span class="LineNumber"> 010 </span>	นคเร อมรวติยา           สุเมโธ นาม พฺราหฺมโณ  
<span class="LineNumber"> 011 </span>	อเนกโกฏิสนฺนิจฺจโย         ปหูตธนธฺวา ฯ  
<span class="LineNumber"> 012 </span>	อชฺฌายิโก มนฺตธโร         ติณฺณํ เวทาน ปารคู  
<span class="LineNumber"> 013 </span>	ลกฺขเณ อิติหาเส จ         สทฺธมฺเม ปารมึ คโต ฯ  
<span class="LineNumber"> 014 </span>	รโหคโต นิสีทิตฺวา          เอวํ จินฺเตสิหนฺตทา  
<span class="LineNumber"> 015 </span>	ทุกฺโข ปุนพฺภโว นาม        สรีรสฺส ปเภทนํ ฯ  
<span class="LineNumber"> 016 </span>	๑ [สมฺโมหํ มรณํ ทุกฺขํ         ชราย อภิมทฺทิตํ]  
<span class="LineNumber"> 017 </span>	ชาติธมฺโม ชราธมฺโม        พฺยาธิธมฺโม จหนฺตทา  
<span class="LineNumber"> 018 </span>	อชรํ อมรํ เขมํ            ปริเยสิสฺสามิ นิพฺพุตึ ฯ  
<span class="LineNumber"> 019 </span>#๑ ม. ยุ. อิเม ปาา นตฺถิ ฯ  
