<span class="LineNumber"> 001 </span>		      นวมํ วฏฺฏกโปตกจริยํ  
<span class="LineNumber"> 002 </span>	[๒๙] ปุนาปรํ ยทา โหมิ           มคเธ วฏฺฏโปตโก  
<span class="LineNumber"> 003 </span>	อชาตปกฺโข ตรุโณ           มํสเปสิ กุลาวเก ฯ  
<span class="LineNumber"> 004 </span>	มุขตุณฺฑเกน อาหริตฺวา        มาตา โปสยตี มมํ  
<span class="LineNumber"> 005 </span>	ตสฺสา ผสฺเสน ชีวามิ         นตฺถิ เม กายิกํ พลํ ฯ  
<span class="LineNumber"> 006 </span>	สํวจฺฉเร คิมฺหสมเย          ทวทาโห ปทิปฺปติ  
<span class="LineNumber"> 007 </span>	อุปคจฺฉติ อมฺหากํ            ปาวโก กณฺหวตฺตนิ ฯ  
<span class="LineNumber"> 008 </span>	ธมธมํ ๑ อิติ เอวํ          สทฺทายนฺโต มหา สิขี  
<span class="LineNumber"> 009 </span>	อนุปุพฺเพน ฌาเปนฺโต         อคฺคิ มมมุปาคมิ ฯ  
<span class="LineNumber"> 010 </span>	อคฺคิเวคภยา ภีตา           ตสิตา มาตา ปิตา มม  
<span class="LineNumber"> 011 </span>	กุลาวเก มํ ฉฑฺเฑตฺวา        อตฺตานํ ปริโมจยุํ ฯ  
<span class="LineNumber"> 012 </span>	ปาเท ปกฺเข ปชหามิ         นตฺถิ เม กายิกํ พลํ  
<span class="LineNumber"> 013 </span>	โสหํ อคติโก ตตฺถ           เอวํ จินฺเตสหํ ตทา ฯ  
<span class="LineNumber"> 014 </span>	เยสาหํ อุปธาเวยฺยํ          ภีโต ตสิตเวธิโต  
<span class="LineNumber"> 015 </span>	เต มํ โอหาย ปกฺกนฺตา       กถํ เม อชฺช กาตเว ฯ  
<span class="LineNumber"> 016 </span>	อตฺถิ โลเก สีลคุโณ          สจฺจํ โสเจยฺยนุทฺทยา  
<span class="LineNumber"> 017 </span>	เตน สจฺเจน กาหามิ         สจฺจกิริยมุตฺตมํ ๒ ฯ  
<span class="LineNumber"> 018 </span>	อาวชฺชิตฺวา ธมฺมพลํ          สริตฺวา ปุพฺพเก ชิเน  
<span class="LineNumber"> 019 </span>	สจฺจพลมวสฺสาย             สจฺจกิริยมกาสหํ ฯ  
<span class="LineNumber"> 020 </span>#๑ ม. ธมธมา ฯ ยุ. ธูมธูมฺชนีเตฺววํ ฯ ๒ สจฺจกิริยมนุตฺตรํ อิติปิ ปาโ ฯ  
