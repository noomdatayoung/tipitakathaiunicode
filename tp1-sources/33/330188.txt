<span class="LineNumber"> 001 </span>	กปฺปิโน นามหํ อาสึ         ราชปุตฺโต มหายโส  
<span class="LineNumber"> 002 </span>	เสสามจฺจกุเล ชาตา        มเมว ปริวารยุํ ฯ  
<span class="LineNumber"> 003 </span>	มหารชฺชสุขํ ปตฺโต          สพฺพกามสมิทฺธิโม ๑  
<span class="LineNumber"> 004 </span>	วาณิเชหิ สมกฺขาตํ          พุทฺธุปฺปาทมหํ สุณึ ฯ  
<span class="LineNumber"> 005 </span>	พุทฺโธ โลเก สมุปฺปนฺโน      อสโม เอกปุคฺคโล  
<span class="LineNumber"> 006 </span>	โส ปกาเสติ สทฺธมฺมํ        อมตํ สุขมุตฺตมํ ฯ  
<span class="LineNumber"> 007 </span>	สุยุตฺตา ตสฺส สิสฺสา จ       สุมุตฺตา จ อนาสวา  
<span class="LineNumber"> 008 </span>	สุตฺวา เนสํปิ ๒ วจนํ       สกฺกริตฺวาน วาณิเช ฯ  
<span class="LineNumber"> 009 </span>	ปหาย ๓ รชฺชํ สามจฺโจ     นิกฺขมึ พุทฺธมามโก  
<span class="LineNumber"> 010 </span>	นทึ ทิสฺวา มหาจนฺทํ         ปูริตํ สมติตฺติกํ ฯ  
<span class="LineNumber"> 011 </span>	อปฺปติตฺถํ อนาลมฺพํ          ทุตฺตรํ สีฆพาหินึ  
<span class="LineNumber"> 012 </span>	คุณํ สริตฺวา พุทฺธสฺส         โสตฺถินา สมติกฺกมึ ฯ  
<span class="LineNumber"> 013 </span>	ภวโสตํ สเจ พุทฺโธ         ติณฺโณ โลกนฺตคู วิทู  
<span class="LineNumber"> 014 </span>	เอเตน สจฺจวชฺเชน         คมนํ เม สมิชฺฌตุ ฯ  
<span class="LineNumber"> 015 </span>	ยทิ สนฺติคโม มคฺโค         โมกฺขทํ ๔ สนฺติกํ สุขํ  
<span class="LineNumber"> 016 </span>	เอเตน สจฺจวชฺเชน         คมนํ เม สมิชฺฌตุ ฯ  
<span class="LineNumber"> 017 </span>	สงฺโฆ เจ ติณฺณกนฺตาโร      ปุฺเขตฺโต อนุตฺตโร  
<span class="LineNumber"> 018 </span>	เอเตน สจฺจวชฺเชน         คมนํ เม สมิชฺฌตุ ฯ  
<span class="LineNumber"> 019 </span>	สห กเต สจฺจวเร          มคฺคา อปคตํ ชลํ  
<span class="LineNumber"> 020 </span>	ตโต สุเขน อุตฺติณฺโณ        นทีตีเร มโนรเม ฯ  
<span class="LineNumber"> 021 </span>#๑ ม. ยุ. ...ธิมา ฯ ๒ ม. ยุ. สุวจนํ ฯ ๓ ยุ. วิหาย ฯ ๔ ยุ. จ สนฺติกํ ฯ  
