<span class="LineNumber"> 001 </span>	เนกโกฏิสหสฺสานิ           ภริยตฺถายทาสิ มํ  
<span class="LineNumber"> 002 </span>	น ตตฺถ วิมนา โหมิ         ตุยฺหตฺถาย มหามุเน ฯ  
<span class="LineNumber"> 003 </span>	เนกโกฏิสหสฺสานิ           อุปการายทาสิ มํ  
<span class="LineNumber"> 004 </span>	น ตตฺถ วิมนา โหมิ         ตุยฺหตฺถาย มหามุเน ฯ  
<span class="LineNumber"> 005 </span>	เนกโกฏิสหสฺสานิ           โภชนตฺถายทาสิ มํ  
<span class="LineNumber"> 006 </span>	น ตตฺถ วิมนา โหมิ         ตุยฺหตฺถาย มหามุเน ฯ  
<span class="LineNumber"> 007 </span>	เนกโกฏิสหสฺสานิ           ชีวิตานิ ปริจฺจชึ  
<span class="LineNumber"> 008 </span>	ภยโมกฺขํ กริสฺสนฺติ          ททามิ ๑ มม ชีวิตํ  
<span class="LineNumber"> 009 </span>	องฺคคเต อลงฺกาเร         วตฺเถ นานาวิเธ พหู  
<span class="LineNumber"> 010 </span>	อิตฺถีภณฺเฑ น คุยฺหามิ        ตุยฺหตฺถาย มหามุเน ฯ  
<span class="LineNumber"> 011 </span>	ธนธฺปริจฺจาคํ            คามานิ นิคมานิ จ  
<span class="LineNumber"> 012 </span>	เขตฺตํ ปุตฺตา จ ธีตา จ      ปริจตฺตํ ๒ มหามุนิ ฯ  
<span class="LineNumber"> 013 </span>	หตฺถี อสฺสํ ควฺจาปิ         ทาสิโย ปริจาริกา  
<span class="LineNumber"> 014 </span>	ตุยฺหตฺถาย มหาวีร          ปริจตฺตา อสงฺขยา ฯ  
<span class="LineNumber"> 015 </span>	ยํ มยฺหํ ปฏิมนฺเตสิ          ทานํ ทสฺสามิ ยาจเก  
<span class="LineNumber"> 016 </span>	วิมนํ เม น ปสฺสามิ         ททโต ทานมุตฺตมํ ฯ  
<span class="LineNumber"> 017 </span>	นานาวิธํ พหุํ ทุกฺขํ          สํสาเร จ พหุวิเธ  
<span class="LineNumber"> 018 </span>	ตุยฺหตฺถาย มหาวีร          อนุภุตฺตํ ๓ อสงฺขยํ ฯ  
<span class="LineNumber"> 019 </span>	สุขปฺปตฺตานุโมทามิ          น จ ทุกฺเขสุ ทุมฺมนา  
<span class="LineNumber"> 020 </span>	สพฺพตฺถ ตุสิตา โหมิ         ตุยฺหตฺถาย มหามุนิ ฯ  
<span class="LineNumber"> 021 </span>#๑ ยุ. จชามิ ฯ ๒ ม. ยุ. ปริจฺจตฺตา ฯ ๓ ยุ. ปริจฺจตฺตํ ฯ  
