<span class="LineNumber"> 001 </span>	นววสฺสสหสฺสานิ             อคารํ อชฺฌาวสิ โส  
<span class="LineNumber"> 002 </span>	กุมุโท นฬินี ๑ ปทุโม        ตโย ปาสาทมุตฺตมา ฯ  
<span class="LineNumber"> 003 </span>	ติจตฺตาริ ๒ สหสฺสานิ        นาริโย สมลงฺกตา  
<span class="LineNumber"> 004 </span>	มกิลา ๓ นาม สา นารี      สีโห นามาสิ อตฺรโช ฯ  
<span class="LineNumber"> 005 </span>	นิมิตฺเต จตุโร ทิสฺวา         ปาสาเทนาภินิกฺขมิ  
<span class="LineNumber"> 006 </span>	สตฺตาหํ ปธานจารํ           จริตฺวา ปุริสุตฺตโม ฯ  
<span class="LineNumber"> 007 </span>	พฺรหฺมุนา ยาจิโต สนฺโต       โสภิโต โลกนายโก  
<span class="LineNumber"> 008 </span>	วตฺตจกฺโก มหาวีโร          สุธมฺมุยฺยานมุตฺตเม ฯ  
<span class="LineNumber"> 009 </span>	อสโม จ สุเนตฺโต จ         อเหสุํ อคฺคสาวกา  
<span class="LineNumber"> 010 </span>	อโนโม นามุปฏฺาโก         โสภิตสฺส มเหสิโน ฯ  
<span class="LineNumber"> 011 </span>	นกุลา จ สุชาตา จ          อเหสุํ อคฺคสาวิกา  
<span class="LineNumber"> 012 </span>	พุชฺฌมาโน จ โส พุทฺโธ       นาคมูเล อพุชฺฌถ ฯ  
<span class="LineNumber"> 013 </span>	รมฺโม เจว สุเนตฺโต ๔ จ    อเหสุํ อคฺคุปฏฺกา  
<span class="LineNumber"> 014 </span>	นกุลา เจว จิตฺตา จ         อเหสุํ อคฺคุปฏฺิกา ฯ  
<span class="LineNumber"> 015 </span>	อฏฺปฺาสรตนํ             อจฺจุคฺคโต มหามุนิ  
<span class="LineNumber"> 016 </span>	โอภาเสติ ทิสา สพฺพา        สตรํสีว อุคฺคโต ฯ  
<span class="LineNumber"> 017 </span>	ยถา สุผุลฺลํ ปวนํ            นานาคนฺเธหิ ธูปิตํ  
<span class="LineNumber"> 018 </span>	ตเถว ตสฺส ปาวจนํ          สีลคนฺเธหิ ธูปิตํ ฯ  
<span class="LineNumber"> 019 </span>	ยถาปิ สาคโร นาม          ทสฺสเนน อตปฺปิโย  
<span class="LineNumber"> 020 </span>	ตเถว ตสฺส ปาวจนํ          สวเนน อตปฺปิยํ ฯ  
<span class="LineNumber"> 021 </span>#๑ ม. นาฬิโน ฯ ยุ. นฬิโร ฯ ๒ ม. ฉตฺตึส ... ฯ ยุ. อสตฺตติ ... ฯ  
<span class="LineNumber"> 022 </span>#๓ ม. มนิลา ฯ ยุ. สมงฺคีลา ฯ ๔ ม. ยุ. สทตฺโต ฯ  
