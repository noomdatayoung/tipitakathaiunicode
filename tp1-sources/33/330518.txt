<span class="LineNumber"> 001 </span>	อิทํ สุตฺวาน วจนํ            อสมสฺส มเหสิโน  
<span class="LineNumber"> 002 </span>	อาโมทิตา นรมรู            พุทฺธวีชงฺกุโร อยํ ฯ  
<span class="LineNumber"> 003 </span>	อุกฺกุฏฺิสทฺทา วตฺตนฺติ         อปฺโผเฏนฺติ หสนฺติ จ  
<span class="LineNumber"> 004 </span>	กตฺชลี นมสฺสนฺติ            ทสสหสฺสี สเทวกา ฯ  
<span class="LineNumber"> 005 </span>	ยทิมสฺส โลกนาถสฺส          วิรชฺฌิสฺสาม สาสนํ  
<span class="LineNumber"> 006 </span>	อนาคตมฺหิ อทฺธาเน          เหสฺสาม สมฺมุขา อิมํ ฯ  
<span class="LineNumber"> 007 </span>	ยถา มนุสฺสา นทึ ตรนฺตา      ปฏิติตฺถํ วิรชฺฌิย  
<span class="LineNumber"> 008 </span>	เหฏฺา ติตฺถํ คเหตฺวา        อุตฺตรนฺติ มหานทึ ฯ  
<span class="LineNumber"> 009 </span>	เอวเมว มยํ สพฺเพ          ยทิ มุฺจามิมํ ชินํ  
<span class="LineNumber"> 010 </span>	อนาคตมฺหิ อทฺธาเน          เหสฺสาม สมฺมุขา อิมํ ฯ  
<span class="LineNumber"> 011 </span>	ตสฺสาปิ ๑ วจนํ สุตฺวา       ภิยฺโย จิตฺตํ ปสาทยึ  
<span class="LineNumber"> 012 </span>	อุตฺตรึ วตฺตมธิฏฺาสึ          ทสปารมิปูริยา ฯ  
<span class="LineNumber"> 013 </span>	นครํ พนฺธุมตี นาม           พนฺธุโม นาม ขตฺติโย  
<span class="LineNumber"> 014 </span>	มาตา พนฺธุมตี นาม          วิปสฺสิสฺส มเหสิโน ฯ  
<span class="LineNumber"> 015 </span>	อฏฺวสฺสสหสฺสานิ            อคารํ อชฺฌาวสิ โส  
<span class="LineNumber"> 016 </span>	นนฺโท สุนนฺโท สิริมา         ตโย ปาสาทมุตฺตมา ฯ  
<span class="LineNumber"> 017 </span>	ติจตฺตาริสหสฺสานิ            นาริโย สมลงฺกตา  
<span class="LineNumber"> 018 </span>	สุทสฺสนา ๒ นาม นารี       สมวตฺตกฺขนฺโธ ๓ นาม อตฺรโช ฯ  
<span class="LineNumber"> 019 </span>	นิมิตฺเต จตุโร ทิสฺวา         รถยาเนน นิกฺขมิ  
<span class="LineNumber"> 020 </span>	อนูนอฏฺมาสานิ             ปธานํ ปทหี ชิโน ฯ  
<span class="LineNumber"> 021 </span>#๑ ม. ยุ. ตสฺสาหํ ฯ อิโต ปรํ อีทิสเมว ฯ ๒ ยุ. สุตนา ฯ ๓ ยุ. สํวฏฺฏกขนฺโธ ฯ  
