<span class="LineNumber"> 001 </span>		ปฺจมํ อุปฑฺฒทุสฺสทายกตฺเถราปทานํ (๔๙๕)  
<span class="LineNumber"> 002 </span>	[๘๕] ปทุมุตฺตรภควโต            สุชาโต นาม สาวโก  
<span class="LineNumber"> 003 </span>	ปํสุกูลํ คเวสนฺโต           สงฺกาเร รถิยา ๑ ตทา ฯ  
<span class="LineNumber"> 004 </span>	นคเร หํสวติยา            ปเรสํ ภติโก ๒ อหํ  
<span class="LineNumber"> 005 </span>	อุปฑฺฒทุสฺสํ ทตฺวาน          สิรสา อภิวาทยึ ฯ  
<span class="LineNumber"> 006 </span>	เตน กมฺเมน สุกเตน        เจตนาปณิธีหิ จ  
<span class="LineNumber"> 007 </span>	ชหิตฺวา มานุสํ เทหํ         ตาวตึสํ อคฺฉหํ ฯ  
<span class="LineNumber"> 008 </span>	เตตฺตึสกฺขตฺตุํ เทวินฺโท       เทวรชฺชมการยึ                             
<span class="LineNumber"> 009 </span>	สตฺตสตฺตติขตฺตุฺจ           จกฺกวตฺติ อโหสหํ ฯ  
<span class="LineNumber"> 010 </span>	ปเทสรชฺชํ วิปุลํ            คณนาโต อสงฺขยํ  
<span class="LineNumber"> 011 </span>	อุปฑฺฒทุสฺสทาเนน           โมทามิ อกุโตภโย ฯ  
<span class="LineNumber"> 012 </span>	อิจฺฉมาโน อหํ ๓ อชฺช      สกานนํ สปพฺพตํ  
<span class="LineNumber"> 013 </span>	โขมทุสฺเสหิ ฉาเทยฺยํ        อฑฺฒทุสฺสสฺสิทํ ผลํ ฯ  
<span class="LineNumber"> 014 </span>	สตสหสฺเส อิโต กปฺเป       ยํ ทานมททึ ตทา  
<span class="LineNumber"> 015 </span>	ทุคฺคตึ นาภิชานามิ          อฑฺฒทุสฺสสฺสิทํ ผลํ ฯ  
<span class="LineNumber"> 016 </span>	กิเลสา ฌาปิตา มยฺหํ        ภวา สพฺเพ สมูหตา  
<span class="LineNumber"> 017 </span>	นาโคว พนฺธนํ เฉตฺวา       วิหรามิ อนาสโว ฯ  
<span class="LineNumber"> 018 </span>	สฺวาคตํ วต เม อาสิ        มม พุทฺธสฺส สนฺติเก  
<span class="LineNumber"> 019 </span>	ติสฺโส วิชฺชา อนุปฺปตฺตา      กตํ พุทฺธสฺส สาสนํ ฯ  
<span class="LineNumber"> 020 </span>#๑ ม. จรเต ฯ ยุ. จรเต สทา ฯ ๒ ม. ยุ. ภตโก ฯ ๓ โป. ม. ยุ. จหํ ฯ  
