<span class="LineNumber"> 001 </span>วิหาโร    อฑฺฒโยโค   ปาสาโท   หมฺมิยํ   คุหา   ฯ   ปูติมุตฺตเภสชฺชํ 
<span class="LineNumber"> 002 </span>นิสฺสาย    ปพฺพชฺชา    ตตฺถ    เต    ยาวชีวํ    อุสฺสาโห   กรณีโย   
<span class="LineNumber"> 003 </span>อติเรกลาโภ สปฺปิ นวนีตํ เตลํ มธุ ผาณิตนฺติ ฯ  
<span class="LineNumber"> 004 </span>                อุปชฺฌายวตฺตภาณวารํ นิฏฺิตํ ฯ  
<span class="LineNumber"> 005 </span>     [๘๘]   เตน   โข   ปน   สมเยน   อฺตโร  มาณวโก  ภิกฺขู   
<span class="LineNumber"> 006 </span>อุปสงฺกมิตฺวา   ปพฺพชฺชํ  ยาจิ  ฯ  ตสฺส  ภิกฺขู  ปฏิกจฺเจว  ๑  นิสฺสเย  
<span class="LineNumber"> 007 </span>อาจิกฺขึสุ   ฯ   โส   เอวมาห   สเจ  เม  ภนฺเต  ปพฺพชิเต  นิสฺสเย  
<span class="LineNumber"> 008 </span>อาจิกฺเขยฺยาถ   อภิรเมยฺยามหํ   ๒   นทานาหํ   ภนฺเต   ปพฺพชิสฺสามิ 
<span class="LineNumber"> 009 </span>เชคุจฺฉา  เม  นิสฺสยา  ปฏิกูลาติ ฯ [๓] ภควโต เอตมตฺถํ อาโรเจสุํ ฯ   
<span class="LineNumber"> 010 </span>น   ภิกฺขเว   ปฏิกจฺเจว   นิสฺสยา   อาจิกฺขิตพฺพา   โย   อาจิกฺเขยฺย
<span class="LineNumber"> 011 </span>อาปตฺติ    ทุกฺกฏสฺส    ฯ   อนุชานามิ   ภิกฺขเว   อุปสมฺปนฺนสมนนฺตรา
<span class="LineNumber"> 012 </span>นิสฺสเย อาจิกฺขิตุนฺติ ฯ  
<span class="LineNumber"> 013 </span>     [๘๙]   เตน   โข   ปน  สมเยน  ภิกฺขู  ทุวคฺเคนปิ  ติวคฺเคนปิ  
<span class="LineNumber"> 014 </span>จตุวคฺเคนปิ    ๔   คเณน   อุปสมฺปาเทนฺติ   ฯ   ภควโต   เอตมตฺถํ  
<span class="LineNumber"> 015 </span>อาโรเจสุํ  ฯ  น  ภิกฺขเว  อูนทสวคฺเคน  คเณน  อุปสมฺปาเทตพฺโพ  โย   
<span class="LineNumber"> 016 </span>อุปสมฺปาเทยฺย   อาปตฺติ   ทุกฺกฏสฺส  ฯ  อนุชานามิ  ภิกฺขเว  ทสวคฺเคน
<span class="LineNumber"> 017 </span>วา อติเรกทสวคฺเคน วา คเณน อุปสมฺปาเทตุนฺติ ฯ  
<span class="LineNumber"> 018 </span>#๑ สี. ยุ. ปฏิคจฺเจว ฯ  ๒ ยุ. อภิรเมยฺยํ สฺวาหํ ฯ  สี. อภิรเมยฺยํ วาหํ ฯ  
<span class="LineNumber"> 019 </span>#รา. อภิรเมยฺยํ ฯ  ๓ ม. ยุ. ภิกฺขู ฯ อิโต ปรํ อีทิสเมว ฯ  ๔ ยุ. รา. อยํ ปาโ  
<span class="LineNumber"> 020 </span>#น ทิสฺสติ ฯ  
