<span class="LineNumber"> 001 </span>     [๑๒๙]   เตน   โข   ปน   สมเยน  อฺตโร  มาณวโก  ปิตรํ  
<span class="LineNumber"> 002 </span>ชีวิตา   โวโรเปสิ  ฯ  โส  เตน  ปาปเกน  กมฺเมน  อฏฺฏิยติ  หรายติ   
<span class="LineNumber"> 003 </span>ชิคุจฺฉติ   ฯ   อถโข   ตสฺส   มาณวกสฺส   เอตทโหสิ   เกน  นุ  โข   
<span class="LineNumber"> 004 </span>อหํ   อุปาเยน   อิมสฺส   ปาปกสฺส   กมฺมสฺส   นิกฺขนฺตึ  กเรยฺยนฺติ  ฯ   
<span class="LineNumber"> 005 </span>อถโข   ตสฺส   มาณวกสฺส   เอตทโหสิ  อิเม  โข  สมณา  สกฺยปุตฺติยา   
<span class="LineNumber"> 006 </span>ธมฺมจาริโน     สมจาริโน    พฺรหฺมจาริโน    สจฺจวาทิโน    สีลวนฺโต   
<span class="LineNumber"> 007 </span>กลฺยาณธมฺมา   สเจ   โข   อหํ   สมเณสุ   สกฺยปุตฺติเยสุ   ปพฺพเชยฺยํ 
<span class="LineNumber"> 008 </span>เอวาหํ   อิมสฺส   ปาปกสฺส   กมฺมสฺส   นิกฺขนฺตึ  กเรยฺยนฺติ  ฯ  อถโข
<span class="LineNumber"> 009 </span>โส    มาณวโก    ภิกฺขู   อุปสงฺกมิตฺวา   ปพฺพชฺชํ   ยาจิ   ฯ   ภิกฺขู   
<span class="LineNumber"> 010 </span>อายสฺมนฺตํ   อุปาลึ   เอตทโวจจ   ปุพฺเพปิ  โข  อาวุโส  อุปาลิ  นาโค 
<span class="LineNumber"> 011 </span>มาณวกวณฺเณน     ภิกฺขูสุ     ปพฺพชิโต    อิงฺฆาวุโส    อุปาลิ    อิมํ   
<span class="LineNumber"> 012 </span>มาณวกํ    อนุยุฺชาหีติ    ฯ    อถโข    โส   มาณวโก   อายสฺมตา  
<span class="LineNumber"> 013 </span>อุปาลินา   อนุยุฺชิยมาโน   เอตมตฺถํ   อาโรเจสิ  ฯ  อายสฺมา  อุปาลิ 
<span class="LineNumber"> 014 </span>ภิกฺขูนํ  เอตมตฺถํ  อาโรเจสิ  ฯ  ภิกฺขู  ภควโต  เอตมตฺถํ  อาโรเจสุํ ฯ
<span class="LineNumber"> 015 </span>ปิตุฆาตโก   ภิกฺขเว   อนุปสมฺปนฺโน  น  อนุปสมฺปาเทตพฺโพ  อุปสมฺปนฺโน
<span class="LineNumber"> 016 </span>นาเสตพฺโพติ ฯ   
<span class="LineNumber"> 017 </span>     [๑๓๐]   เตน   โข   ปน   สมเยน  สมฺพหุลา  ภิกฺขู  สาเกตา  
<span class="LineNumber"> 018 </span>สาวตฺถึ    อทฺธานมคฺคปฏิปนฺนา    โหนฺติ    ฯ   อนฺตรามคฺเค   โจรา   
<span class="LineNumber"> 019 </span>นิกฺขมิตฺวา   เอกจฺเจ   ภิกฺขู   อจฺฉินฺทึสุ   เอกจฺเจ   ภิกฺขู   หนึสุ  ฯ  
<span class="LineNumber"> 020 </span>สาวตฺถิยา   ราชภฏา   นิกฺขมิตฺวา   เอกจฺเจ   โจเร   อคฺคเหสุํ   ฯ  
