<span class="LineNumber"> 001 </span>	  สาหํ อพฺพูฬฺหสลฺลาสฺมิ       สีติภูตาสฺมิ นิพฺพุตา  
<span class="LineNumber"> 002 </span>	  น โสจามิ น โรทามิ       ตว สุตฺวา มหามุนีติ ฯ   
<span class="LineNumber"> 003 </span>	  ตสฺส ตํ วจนํ สุตฺวา        สมณสฺส สุภาสิตํ  
<span class="LineNumber"> 004 </span>	  ปตฺตจีวรมาทาย           ปพฺพชิ อนคาริยํ   
<span class="LineNumber"> 005 </span>	  สา จ ปพฺพชิตา สนฺตา      อคารสฺมา อนคาริยํ  
<span class="LineNumber"> 006 </span>	  เมตฺตํ จิตฺตํ อภาเวสิ       พฺรหฺมโลกุปปตฺติยา  
<span class="LineNumber"> 007 </span>	  คามา คามํ วิจรนฺตี        นิคเม ราชธานิโย ฯ   
<span class="LineNumber"> 008 </span>	  อุรุเวลํ ๑ นาม โส คาโม  ยตฺถ กาลมกฺรุพฺพถ  
<span class="LineNumber"> 009 </span>	  เมตฺตจิตฺตํ อาภาเวตฺวา ๒  พฺรหฺมโลกุปปตฺติยา   
<span class="LineNumber"> 010 </span>	  อิตฺถีจิตฺตํ วิราเชตฺวา       พฺรหฺมโลกุปคา อหูติ ฯ   
<span class="LineNumber"> 011 </span>		 อุพฺพรีเปตวตฺถุ เตรสมํ ฯ   
<span class="LineNumber"> 012 </span>		      อุทฺทานํ ฯ  
<span class="LineNumber"> 013 </span>	  ปณฺฑุมาตา ๓ ปติยา จ     นนฺทิ กุณฺฑลินา ฆโต  
<span class="LineNumber"> 014 </span>	  เทฺวเสฏฺี ตนฺตวาโย ๔    วิหารสุตฺตโสวานอุพฺพรีติ ๕ ฯ   
<span class="LineNumber"> 015 </span>		  อุพฺพรีวคฺโค ทุติโย ฯ   
<span class="LineNumber"> 016 </span>		   _________________  
<span class="LineNumber"> 017 </span>		    ตติโย จูฬวคฺโค  
<span class="LineNumber"> 018 </span> [๑๑๑] ๑ อภิชฺชมาเน วาริมฺหิ        คงฺคาย อิธ คจฺฉสิ  
<span class="LineNumber"> 019 </span>	  นคฺโค ปุพฺพฑฺฒเปโตว       มาลาธารี อลงฺกโต  
<span class="LineNumber"> 020 </span>	  กุหึ คมิสฺสสิ เปโต ๖      กตฺถ วาโส ภวิสฺสตีติ ฯ   
<span class="LineNumber"> 021 </span>#๑ ม. อุรุเวฬา ฯ  ๒ ยุ. อภาเวตฺวา ฯ  ๓ ม. โมจกํ มาตา มตฺตา จ นนฺทา ฯ  
<span class="LineNumber"> 022 </span>#๔ ม. ตุนฺนวาโย จ อุตฺตรสุตฺตกณฺณอุพฺพรีติ ฯ  ๕ อิทํ อุทฺทานํ น ทิสฺสติ ฯ   
<span class="LineNumber"> 023 </span>#๖ ม. เปต ฯ   
