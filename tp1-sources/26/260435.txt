<span class="LineNumber"> 001 </span>	  สารีปุตฺโต มหาปฺโ       ธมฺมํ เทเสติ ภิกฺขุนํ ฯ   
<span class="LineNumber"> 002 </span>	  สงฺขิตฺเตนปิ เทเสติ        วิตฺถาเรนปิ ภาสติ  
<span class="LineNumber"> 003 </span>	  สาลิกาเยว นิคฺโฆโส       ปฏิภาณํ อุทิยฺยติ ฯ  
<span class="LineNumber"> 004 </span>	  ตสฺส ตํ เทสยนฺตสฺส        สุณนฺตา ๑ มธุรํ คิรํ   
<span class="LineNumber"> 005 </span>	  สเรน รชนีเยน           สวนีเยน วคฺคุนา  
<span class="LineNumber"> 006 </span>	  อุทคฺคจิตฺตา มุทิตา         โสตํ โอเธนฺติ ภิกฺขโว ฯ   
<span class="LineNumber"> 007 </span>	  อชฺช ปณฺณรเส วิสุทฺธิยา     ภิกฺขู ปฺจสตา สมาคตา   
<span class="LineNumber"> 008 </span>	  สํโยชนพนฺธนจฺฉิทา         อนีฆา ขีณปุนพฺภวา อิสี ฯ  
<span class="LineNumber"> 009 </span>	  จกฺกวตฺตี ยถา ราชา       อมจฺจปริวาริโต   
<span class="LineNumber"> 010 </span>	  สมนฺตา อนุปริเยติ         สาครนฺตํ มหึ อิมํ ฯ   
<span class="LineNumber"> 011 </span>	  เอวํ วิชิตสงฺคามํ          สตฺถวาหํ อนุตฺตรํ  
<span class="LineNumber"> 012 </span>	  สาวกา ปยิรุปาสนฺติ        เตวิชฺชา มจฺจุหายิโน ฯ  
<span class="LineNumber"> 013 </span>	  สพฺเพ ภควโต ปุตฺตา       ปลาโป เอตฺถ น วิชฺชติ  
<span class="LineNumber"> 014 </span>	  ตณฺหาสลฺลสฺส หนฺตารํ       วนฺเท อาทิจฺจพนฺธุนํ ฯ   
<span class="LineNumber"> 015 </span>	  ปโรสหสฺสํ ภิกฺขูนํ          สุคตํ ปยิรุปาสติ  
<span class="LineNumber"> 016 </span>	  เทเสนฺตํ วิรชํ ธมฺมํ        นิพฺพานํ อกุโตภยํ ฯ   
<span class="LineNumber"> 017 </span>	  สุณนฺติ ธมฺมํ วิปุลํ ๒       สมฺมาสมฺพุทฺธเทสิตํ   
<span class="LineNumber"> 018 </span>	  โสภติ วต สมฺพุทฺโธ        ภิกฺขุสงฺฆปุรกฺขโต ฯ  
<span class="LineNumber"> 019 </span>	  นาคนาโมสิ ภควา         อิสีนํ อิสิสตฺตโม  
<span class="LineNumber"> 020 </span>	  มหาเมโฆว หุตฺวาน        สาวเก อภิวสฺสสิ ฯ   
<span class="LineNumber"> 021 </span>#๑ ม. สุณนฺติ ฯ  ๒ ม. วิมลํ ฯ   
