<span class="LineNumber"> 001 </span>		เถรีคาถาย อฏฺกนิปาโต   
<span class="LineNumber"> 002 </span> [๔๖๒] ๑ ภิกฺขุนี สีลสมฺปนฺนา         อินฺทฺริเยสุ สุสํวุตา  
<span class="LineNumber"> 003 </span>	  อธิคจฺเฉ ปทํ สนฺตํ         อเสจนกโมชฺชวํ ๑ ฯ   
<span class="LineNumber"> 004 </span>	  ตาวตึสา จ ยามา จ       ตุสิตา จาปิ เทวตา  
<span class="LineNumber"> 005 </span>	  นิมฺมานรติโน เทวา        เย เทวา วสวตฺติโน  
<span class="LineNumber"> 006 </span>	  ตตฺถ จิตฺตํ ปณิเธหิ         ยตฺถ เต วุสิตํ ปุเร ฯ   
<span class="LineNumber"> 007 </span>	  ตาวตึสา จ ยามา จ       ตุสิตา จาปิ เทวตา  
<span class="LineNumber"> 008 </span>	  นิมฺมานรติโน เทวา        เย เทวา วสวตฺติโน  
<span class="LineNumber"> 009 </span>	  กาลํ กาลํ ภวา ภวํ        สกฺกายสฺมึ ปุรกฺขตา  
<span class="LineNumber"> 010 </span>	  อวีติวตฺตา สกฺกายํ         ชาติมรณสาริโน ฯ  
<span class="LineNumber"> 011 </span>	  สพฺโพ อาทีปิโต โลโก      สพฺโพ โลโก ปริทีปิโต ๒  
<span class="LineNumber"> 012 </span>	  สพฺโพ ปชฺชลิโต โลโก      สพฺโพ โลโก ปกมฺปิโต ฯ  
<span class="LineNumber"> 013 </span>	  อกมฺปิตํ อตุลิยํ            อปุถุชฺชนเสวิตํ   
<span class="LineNumber"> 014 </span>	  พุทฺโธ ธมฺมํ เม เทเสสิ     ตตฺถ เม นิรโต มโน ฯ  
<span class="LineNumber"> 015 </span>	  ตสฺสาหํ วจนํ สุตฺวา        วิหรึ สาสเน รตา  
<span class="LineNumber"> 016 </span>	  ติสฺโส วิชฺชา อนุปฺปตฺตา     กตํ พุทฺธสฺส สาสนํ ฯ   
<span class="LineNumber"> 017 </span>	  สพฺพตฺถ วิหตา นนฺทิ        ตโมกฺขนฺโธ ปทาลิโต   
<span class="LineNumber"> 018 </span>	  เอวํ ชานาหิ ปาปิม        นิหโต ตฺวมสิ อนฺตก ฯ   
<span class="LineNumber"> 019 </span>		     สีสูปจาลา ฯ  
<span class="LineNumber"> 020 </span>		 อฏฺกนิปาโต สมตฺโต ฯ   
<span class="LineNumber"> 021 </span>		  __________________   
<span class="LineNumber"> 022 </span>#๑ โป. ม. ยุ. โมชวํ ฯ  ๒ ม. ปทีปิโต ฯ   
