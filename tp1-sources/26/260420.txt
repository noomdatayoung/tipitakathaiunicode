<span class="LineNumber"> 001 </span>		 โรเปตฺวา รุกฺขานิ ยถา ผเลสี  
<span class="LineNumber"> 002 </span>		 มูเล ตรุํ เฉตฺตุ ตเมว อิจฺฉสิ   
<span class="LineNumber"> 003 </span>		 ตถูปมํ จิตฺต ๑ อิทํ กโรสิ   
<span class="LineNumber"> 004 </span>		 ยมฺมํ อนิจฺจมฺหิ จเล นิยุฺชสิ ฯ   
<span class="LineNumber"> 005 </span>		 อรูป ทูรงฺคม เอกจาริ   
<span class="LineNumber"> 006 </span>		 น เต กริสฺสํ วจนํ อิทานิหํ   
<span class="LineNumber"> 007 </span>		 ทุกฺขา หิ กามา กฏุกา มหพฺภยาา  
<span class="LineNumber"> 008 </span>		 นิพฺพานเมวาภิมโน จริสฺสํ ฯ   
<span class="LineNumber"> 009 </span>		 นาหํ อลกฺขฺยา อหิรีกตาย วา   
<span class="LineNumber"> 010 </span>		 น จิตฺตเหตู น จ ทูรกนฺตนา  
<span class="LineNumber"> 011 </span>		 อาชีวเหตู จ อหํ น นิกฺขมึ  
<span class="LineNumber"> 012 </span>		 กโต จ เต จิตฺต ปฏิสฺสโว มยา ฯ  
<span class="LineNumber"> 013 </span>		 อปฺปิจฺฉตา สปฺปุริเสหิ วณฺณิตา   
<span class="LineNumber"> 014 </span>		 มกฺขปฺปหานํ วูปสโม ทุกฺขสฺส  
<span class="LineNumber"> 015 </span>		 อิติสฺสุ มํ จิตฺต ตทา นิยุฺชสิ  
<span class="LineNumber"> 016 </span>		 อิทานิ ตฺวํ คจฺฉสิ ปุพฺพจิณฺณํ ฯ   
<span class="LineNumber"> 017 </span>		 ตณฺหํ ๒ วิรชฺชฺจ ปิยาปิยฺจ  
<span class="LineNumber"> 018 </span>		 สุภานิ รูปานิ สุขา จ เวทนา   
<span class="LineNumber"> 019 </span>		 มโนปิยา ๓ กามคุณา จ วนฺตา   
<span class="LineNumber"> 020 </span>		 วนฺเต อหํ อาวสิตุํ ๔ น อุสฺสเห ฯ   
<span class="LineNumber"> 021 </span>#๑ ม. จิตฺตมิทํ ฯ   ๒ ม. ตณฺหา อวิชฺชา ฯ  ๓ ม. ยุ. มนาปิยา ฯ  ๔ ยุ. อาคมิตุํ ฯ   
