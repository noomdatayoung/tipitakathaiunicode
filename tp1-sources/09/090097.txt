<span class="LineNumber"> 001 </span>นตฺถิ   จ   เม   กิฺจิ   โภคานํ   วโยติ  ฯ  โส  ตโตนิทานํ  ลเภถ  
<span class="LineNumber"> 002 </span>ปาโมชฺชํ   อธิคจฺเฉยฺย   โสมนสฺสํ   ฯ   เสยฺยถาปิ   มหาราช  ปุริโส  
<span class="LineNumber"> 003 </span>ทาโส   อสฺส   อนตฺตาธีโน   ปราธีโน  น  เยนกามํคโม  โส  อปเรน  
<span class="LineNumber"> 004 </span>สมเยน   ตมฺหา   ทาสพฺยา   มุจฺเจยฺย  อตฺตาธีโน  อปราธีโน  ภุชิสฺโส  
<span class="LineNumber"> 005 </span>เยนกามํคโม   ตสฺส   เอวมสฺส   อหํ   โข   ปุพฺเพ   ทาโส   อโหสึ  
<span class="LineNumber"> 006 </span>อนตฺตาธีโน   ปราธีโน   น   เยนกามํคโม   โสมฺหิ   เอตรหิ   ตมฺหา  
<span class="LineNumber"> 007 </span>ทาสพฺยา    มุตฺโต   อตฺตาธีโน   อปราธีโน   ภุชิสฺโส   เยนกามํคโมติ  
<span class="LineNumber"> 008 </span>โส  ตโตนิทานํ  ลเภถ  ปาโมชฺชํ  อธิคจฺเฉยฺย  โสมนสฺสํ  ฯ  เสยฺยถาปิ  
<span class="LineNumber"> 009 </span>มหาราช   ปุริโส   สธโน   สโภโค  กนฺตารํ  อทฺธานมคฺคํ  ปฏิปชฺเชยฺย  
<span class="LineNumber"> 010 </span>ทุพฺภิกฺขํ   สปฺปฏิภยํ   โส   อปเรน   สมเยน   ตํ  กนฺตารํ  นิตฺถเรยฺย  
<span class="LineNumber"> 011 </span>โสตฺถินา   คามนฺตํ   อนุปาปุเณยฺย   เขมํ   อปฺปฏิภยํ   ตสฺส  เอวมสฺส  
<span class="LineNumber"> 012 </span>อหํ   โข   ปุพฺเพ   สธโน   สโภโค   กนฺตารํ   อทฺธานมคฺคํ  ปฏิปชฺชึ  
<span class="LineNumber"> 013 </span>ทุพฺภิกฺขํ   สปฺปฏิภยํ   โสมฺหิ   เอตรหิ  ตํ  กนฺตารํ  นิตฺถิณฺโณ  โสตฺถินา  
<span class="LineNumber"> 014 </span>คามนฺตํ    อนุปฺปตฺโต   เขมํ   อปฺปฏิภยนฺติ   โส   ตโตนิทานํ   ลเภถ  
<span class="LineNumber"> 015 </span>ปาโมชฺชํ   อธิคจฺเฉยฺย   โสมนสฺสํ   ฯ  เอวเมว  โข  มหาราช  ภิกฺขุ  
<span class="LineNumber"> 016 </span>ยถาอิณํ   ยถาโรคํ   ยถาพนฺธนาคารํ  ยถาทาสพฺยํ  ยถากนฺตารทฺธานมคฺคํ  
<span class="LineNumber"> 017 </span>เอวํ    อิเม    ปฺจ   นีวรเณ   อปฺปหีเน   อตฺตนิ   สมนุปสฺสติ   ฯ  
<span class="LineNumber"> 018 </span>เสยฺยถาปิ    มหาราช   ยถาอานณฺยํ   ยถาอาโรคฺยํ   ยถาพนฺธนาโมกฺขํ  
<span class="LineNumber"> 019 </span>ยถาภุชิสฺสํ   ยถาเขมนฺตภูมึ  เอวเมว  โข  มหาราช  ภิกฺขุ  อิเม  ปฺจ  
<span class="LineNumber"> 020 </span>นีวรเณ ปหีเน อตฺตนิ สมนุปสฺสติ ฯ  
