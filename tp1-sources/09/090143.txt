<span class="LineNumber"> 001 </span>ทสฺสนํ   โหตีติ   ฯ   อถโข   จมฺเปยฺยกา   พฺราหฺมณคหปติกา  จมฺปาย  
<span class="LineNumber"> 002 </span>นิกฺขมิตฺวา สํฆาสํฆีคณีภูตา เยน คคฺครา โปกฺขรณี เตนุปสงฺกมนฺติ ฯ  
<span class="LineNumber"> 003 </span>     [๑๘๐]  เตน  โข  ปน สมเยน โสณทณฺโฑ พฺราหฺมโณ อุปริปาสาเท  
<span class="LineNumber"> 004 </span>ทิวาเสยฺยํ     อุปคโต    โหติ    ฯ    อทฺทสา    โข    โสณทณฺโฑ  
<span class="LineNumber"> 005 </span>พฺราหฺมโณ    จมฺเปยฺยเก    พฺราหฺมณคหปติเก    จมฺปาย    นิกฺขมิตฺวา  
<span class="LineNumber"> 006 </span>สํฆาสํฆีคณีภูเต    เยน   คคฺครา   โปกฺขรณี   เตนุปสงฺกมนฺเต   ทิสฺวา  
<span class="LineNumber"> 007 </span>ขตฺตํ  อามนฺเตสิ  กึ  นุ  โข  โภ  ขตฺเต  จมฺเปยฺยกา พฺราหฺมณคหปติกา  
<span class="LineNumber"> 008 </span>จมฺปาย       นิกฺขมิตฺวา      สํฆาสํฆีคณีภูตา      เยน      คคฺครา  
<span class="LineNumber"> 009 </span>โปกฺขรณี   เตนุปสงฺกมนฺตีติ   ฯ   อตฺถิ   โข   โภ   สมโณ   โคตโม  
<span class="LineNumber"> 010 </span>สกฺยปุตฺโต    สกฺยกุลา   ปพฺพชิโต   องฺเคสุ   จาริกฺจรมาโน   มหตา  
<span class="LineNumber"> 011 </span>ภิกฺขุสํเฆน   สทฺธึ   ปฺจมตฺเตหิ   ภิกฺขุสเตหิ  จมฺปํ  อนุปฺปตฺโต  จมฺปายํ  
<span class="LineNumber"> 012 </span>วิหรติ   คคฺคราย   โปกฺขรณิยา   ตีเร   ตํ   โข  ปน  ภวนฺตํ  โคตมํ  
<span class="LineNumber"> 013 </span>เอวํกลฺยาโณ    กิตฺติสทฺโท    อพฺภุคฺคโต   อิติปิ   โส   ภควา   อรหํ  
<span class="LineNumber"> 014 </span>สมฺมาสมฺพุทฺโธ     วิชฺชาจรณสมฺปนฺโน    สุคโต    โลกวิทู    อนุตฺตโร  
<span class="LineNumber"> 015 </span>ปุริสทมฺมสารถิ   สตฺถา   เทวมนุสฺสานํ  พุทฺโธ  ภควาติ  ตเมเต  ภวนฺตํ  
<span class="LineNumber"> 016 </span>โคตมํ  ทสฺสนาย  อุปสงฺกมนฺตีติ  ฯ  เตนหิ  โภ  ขตฺเต เยน จมฺเปยฺยกา  
<span class="LineNumber"> 017 </span>พฺราหฺมณคหปติกา  เตนุปสงฺกมิ  อุปสงฺกมิตฺวา จมฺเปยฺยเก พฺราหฺมณคหปติเก  
<span class="LineNumber"> 018 </span>เอวํ      วเทสิ     โสณทณฺโฑ     โภ     พฺราหฺมโณ     เอวมาห  
<span class="LineNumber"> 019 </span>อาคเมนฺตุ    กิร   ภวนฺโต   โสณทณฺโฑปิ   พฺราหฺมโณ   สมณํ   โคตมํ  
<span class="LineNumber"> 020 </span>ทสฺสนาย  อุปสงฺกมิสฺสตีติ  ฯ  เอวํ  โภติ  โข  โส  ขตฺโต  โสณ-
