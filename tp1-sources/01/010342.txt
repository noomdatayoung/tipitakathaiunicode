<span class="LineNumber"> 001 </span>ฯเปฯ  นิขาทนํปิ  ฯ  กุฏี  นาม  อุลฺลิตฺตา  วา  โหติ  อวลิตฺตา  วา  
<span class="LineNumber"> 002 </span>อุลฺลิตฺตาวลิตฺตา  วา  ฯ  กาเรยฺยาติ  กโรติ  วา  การาเปติ  วา  ฯ  
<span class="LineNumber"> 003 </span>ภิกฺขู  วา  อนภิเนยฺย  วตฺถุเทสนาย  ปมาณํ  วา  อติกฺกาเมยฺยาติ  
<span class="LineNumber"> 004 </span>ตฺติทุติเยน  กมฺเมน  กุฏีวตฺถุํ  น  เทสาเปตฺวา  อายามโต  วา  
<span class="LineNumber"> 005 </span>วิตฺถารโต  วา  อนฺตมโส  เกสคฺคมตฺตมฺปิ  อติกฺกาเมตฺวา  กโรติ  วา  
<span class="LineNumber"> 006 </span>การาเปติ  วา  ปโยเค  ๑ ทุกฺกฏํ  ฯ  เอกปิณฺฑํ  อนาคเต  อาปตฺติ  
<span class="LineNumber"> 007 </span>ถุลฺลจฺจยสฺส  ฯ  ตสฺมึ  ปิณฺเฑ  อาคเต  อาปตฺติ  สงฺฆาทิเสสสฺส  ฯ  
<span class="LineNumber"> 008 </span>สงฺฆาทิเสโสติ ฯเปฯ เตนปิ วุจฺจติ สงฺฆาทิเสโสติ ฯ  
<span class="LineNumber"> 009 </span>	[๕๑๑]  ภิกฺขุ  กุฏึ  กโรติ  อเทสิตวตฺถุกํ  สารมฺภํ  อปริกฺกมนํ  
<span class="LineNumber"> 010 </span>อาปตฺติ  สงฺฆาทิเสเสน  ทฺวินฺนํ  ทุกฺกฏานํ ฯ ภิกฺขุ กุฏึ กโรติ อเทสิตวตฺถุกํ 
<span class="LineNumber"> 011 </span>สารมฺภํ  สปริกฺกมนํ  อาปตฺติ  สงฺฆาทิเสเสน  ทุกฺกฏสฺส  ฯ  
<span class="LineNumber"> 012 </span>ภิกฺขุ  กุฏึ  กโรติ  อเทสิตวตฺถุกํ  อนารมฺภํ  อปริกฺกมนํ  อาปตฺติ  
<span class="LineNumber"> 013 </span>สงฺฆาทิเสเสน  ทุกฺกฏสฺส  ฯ  ภิกฺขุ  กุฏึ  กโรติ  อเทสิตวตฺถุกํ  อนารมฺภํ  
<span class="LineNumber"> 014 </span>สปริกฺกมนํ  อาปตฺติ  สงฺฆาทิเสสสฺส  ฯ  ภิกฺขุ  กุฏึ  กโรติ  เทสิตวตฺถุกํ  
<span class="LineNumber"> 015 </span>สารมฺภํ  อปริกฺกมนํ  อาปตฺติ  ทฺวินฺนํ  ทุกฺกฏานํ  ฯ  ภิกฺขุ  
<span class="LineNumber"> 016 </span>กุฏึ  กโรติ  เทสิตวตฺถุกํ  สารมฺภํ  สปริกฺกมนํ  อาปตฺติ  ทุกฺกฏสฺส  ฯ  
<span class="LineNumber"> 017 </span>ภิกฺขุ  กุฏึ  กโรติ  เทสิตวตฺถุกํ  อนารมฺภํ  อปริกฺกมนํ  อาปตฺติ  
<span class="LineNumber"> 018 </span>ทุกฺกฏสฺส  ฯ  ภิกฺขุ  กุฏึ  กโรติ  เทสิตวตฺถุกํ  อนารมฺภํ  สปริกฺกมนํ  
<span class="LineNumber"> 019 </span>อนาปตฺติ ฯ  
<span class="LineNumber"> 020 </span>#๑ ยุ. ม. โปตฺถเกสุ อิธ. อาเมณฺฑิตํ กตํ ฯ  
