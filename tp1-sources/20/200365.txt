<span class="LineNumber"> 001 </span>อุทกเลขูปโม  ปุคฺคโล  ฯ  กตโม  จ  ภิกฺขเว  ปาสาณเลขูปโม  ปุคฺคโล  
<span class="LineNumber"> 002 </span>อิธ   ภิกฺขเว   เอกจฺโจ   ปุคฺคโล   อภิณฺหํ   กุชฺฌติ   โส  จ  ขฺวสฺส  
<span class="LineNumber"> 003 </span>โกโธ   ทีฆรตฺตํ   อนุเสติ   เสยฺยถาปิ   ภิกฺขเว  ปาสาเณ  เลขา  น  
<span class="LineNumber"> 004 </span>ขิปฺปํ   ลุชฺชติ   วาเตน  วา  อุทเกน  วา  จิรฏฺิติกา  โหติ  เอวเมว  
<span class="LineNumber"> 005 </span>โข   ภิกฺขเว   อิเธกจฺโจ   ปุคฺคโล   อภิณฺหํ   กุชฺฌติ  โส  จ  ขฺวสฺส  
<span class="LineNumber"> 006 </span>โกโธ    ทีฆรตฺตํ   อนุเสติ   อยํ   วุจฺจติ   ภิกฺขเว   ปาสาณเลขูปโม  
<span class="LineNumber"> 007 </span>ปุคฺคโล   ฯ   กตโม  จ  ภิกฺขเว  ปวีเลขูปโม  ปุคฺคโล  อิธ  ภิกฺขเว  
<span class="LineNumber"> 008 </span>เอกจฺโจ   ปุคฺคโล  อภิณฺหํ  กุชฺฌติ  โส  จ  ขฺวสฺส  โกโธ  น  ทีฆรตฺตํ  
<span class="LineNumber"> 009 </span>อนุเสติ    เสยฺยถาปิ    ภิกฺขเว    ปวิยํ    เลขา    ขิปฺปํ   ลุชฺชติ  
<span class="LineNumber"> 010 </span>วาเตน  วา  อุทเกน  วา  น  จิรฏฺิติกา  โหติ  เอวเมว  โข ภิกฺขเว  
<span class="LineNumber"> 011 </span>อิเธกจฺโจ   ปุคฺคโล   อภิณฺหํ   กุชฺฌติ   โส   จ   ขฺวสฺส   โกโธ  น  
<span class="LineNumber"> 012 </span>ทีฆรตฺตํ   อนุเสติ   อยํ   วุจฺจติ   ภิกฺขเว   ปวีเลขูปโม  ปุคฺคโล  ฯ  
<span class="LineNumber"> 013 </span>กตโม   จ   ภิกฺขเว   อุทกเลขูปโม   ปุคฺคโล  อิธ  ภิกฺขเว  เอกจฺโจ  
<span class="LineNumber"> 014 </span>ปุคฺคโล   อาคาเฬฺหนปิ   วุจฺจมาโน   ผรุเสนปิ  วุจฺจมาโน  อมนาเปนปิ  
<span class="LineNumber"> 015 </span>วุจฺจมาโน  สนฺธิยติเยว  ๑  สํสนฺทติเยว สมฺโมทติเยว เสยฺยถาปิ ภิกฺขเว  
<span class="LineNumber"> 016 </span>อุทเก   เลขา   ขิปฺปํเยว   ปฏิวิคจฺฉติ  น  จิรฏฺิติกา  โหติ  เอวเมว  
<span class="LineNumber"> 017 </span>โข   ภิกฺขเว   อิเธกจฺโจ  ปุคฺคโล  อาคาเฬฺหนปิ  วุจฺจมาโน  ผรุเสนปิ  
<span class="LineNumber"> 018 </span>วุจฺจมาโน     อมนาเปนปิ    วุจฺจมาโน    สนฺธิยติเยว    สํสนฺทติเยว  
<span class="LineNumber"> 019 </span>สมฺโมทติเยว  อยํ  วุจฺจติ  ภิกฺขเว  อุทกเลขูปโม  ปุคฺคโล  ฯ  อิเม โข  
<span class="LineNumber"> 020 </span>ภิกฺขเว ตโย ปุคฺคลา สนฺโต สํวิชฺชมานา โลกสฺมินฺติ ฯ  
<span class="LineNumber"> 021 </span>                   กุสินารวคฺโค  ตติโย ฯ  
<span class="LineNumber"> 022 </span>#๑ โป. ม. สนฺธิยติเมว ... สมฺโมทติเมว ฯ ยุ. สนฺธิยติ เจว ... สมฺโมทติ เจว ฯ  
<span class="LineNumber"> 023 </span>#อิโต ปรํ  อีทิสเมว ฯ  
