<span class="LineNumber"> 001 </span>อชฺฌาวสติ    อิเมหิ    โข    อนุรุทฺธ    ตีหิ   ธมฺเมหิ   สมนฺนาคโต  
<span class="LineNumber"> 002 </span>มาตุคาโม   กายสฺส   เภทา  ปรมฺมรณา  อปายํ  ทุคฺคตึ  วินิปาตํ  นิรยํ  
<span class="LineNumber"> 003 </span>อุปปชฺชตีติ ฯ  
<span class="LineNumber"> 004 </span>     [๕๗๐]  ๑๓๑  อถโข  อายสฺมา  อนุรุทฺโธ  เยนายสฺมา สารีปุตฺโต  
<span class="LineNumber"> 005 </span>เตนุปสงฺกมิ   อุปสงฺกมิตฺวา   อายสฺมตา   สารีปุตฺเตน   สทฺธึ   สมฺโมทิ  
<span class="LineNumber"> 006 </span>สมฺโมทนียํ   กถํ   สาราณียํ   วีติสาเรตฺวา   เอกมนฺตํ  นิสีทิ  เอกมนฺตํ  
<span class="LineNumber"> 007 </span>นิสินฺโน   โข   อายสฺมา   อนุรุทฺโธ   อายสฺมนฺตํ  สารีปุตฺตํ  เอตทโวจ  
<span class="LineNumber"> 008 </span>อิธาหํ  อาวุโส  สารีปุตฺต  ทิพฺเพน  จกฺขุนา  วิสุทฺเธน อติกฺกนฺตมานุสเกน  
<span class="LineNumber"> 009 </span>สหสฺสํ   โลกํ   โอโลเกมิ   อารทฺธํ   โข   ปน   เม  วิริยํ  อสลฺลีนํ  
<span class="LineNumber"> 010 </span>อุปฏฺิตา   สติ   อปฺปมุฏฺา  ๑  ปสฺสทฺโธ  กาโย  อสารทฺโธ  สมาหิตํ  
<span class="LineNumber"> 011 </span>จิตฺตํ   เอกคฺคํ   อถ   จ   ปน   เม   นานุปาทาย   อาสเวหิ  จิตฺตํ  
<span class="LineNumber"> 012 </span>วิมุจฺจตีติ  ฯ  ยํ  โข  เต  อาวุโส  อนุรุทฺธ  เอวํ  โหติ  อหํ  ทิพฺเพน  
<span class="LineNumber"> 013 </span>จกฺขุนา  วิสุทฺเธน  อติกฺกนฺตมานุสเกน  สหสฺสํ  โลกํ  โอโลเกมีติ อิทนฺเต  
<span class="LineNumber"> 014 </span>มานสฺมึ   ยมฺปิ   เต   อาวุโส   อนุรุทฺธ   เอวํ   โหติ  อารทฺธํ  โข  
<span class="LineNumber"> 015 </span>ปน    เม   วิริยํ   อสลฺลีนํ   อุปฏฺิตา   สติ   อปฺปมุฏฺา   ปสฺสทฺโธ  
<span class="LineNumber"> 016 </span>กาโย   อสารทฺโธ   สมาหิตํ   จิตฺตํ   เอกคฺคนฺติ   อิทนฺเต  อุทฺธจฺจสฺมึ  
<span class="LineNumber"> 017 </span>ยมฺปิ  เต  อาวุโส  อนุรุทฺธ  เอวํ  โหติ  อถ  จ  ปน  เม นานุปาทาย  
<span class="LineNumber"> 018 </span>อาสเวหิ   จิตฺตํ   วิมุจฺจตีติ   อิทนฺเต  กุกฺกุจฺจสฺมึ  สาธุ  วต  อายสฺมา  
<span class="LineNumber"> 019 </span>อนุรุทฺโธ  อิเม  ตโย  ธมฺเม  ปหาย  อิเม  ตโย  ธมฺเม  อมนสิกริตฺวา  
<span class="LineNumber"> 020 </span>อมตาย   ธาตุยา   จิตฺตํ   อุปสํหรตูติ   ฯ  อถโข  อายสฺมา  อนุรุทฺโธ  
<span class="LineNumber"> 021 </span>#๑ ม. ยุ. อสมฺมุฏฺา ฯ อิโต ปรํ อีทิสเมว ฯ อปฺปมฺมุฏฺา อิติปิ ฯ  
