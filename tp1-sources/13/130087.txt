<span class="LineNumber"> 001 </span>                     อภยราชกุมารสุตฺตํ  
<span class="LineNumber"> 002 </span>     [๙๑]   เอวมฺเม   สุตํ   เอกํ   สมยํ  ภควา  ราชคเห  วิหรติ  
<span class="LineNumber"> 003 </span>เวฬุวเน   กลนฺทกนิวาเป   ฯ   อถ   โข   อภโย  ราชกุมาโร  เยน  
<span class="LineNumber"> 004 </span>นิคนฺโถ    นาฏปุตฺโต   เตนุปสงฺกมิ   อุปสงฺกมิตฺวา   นิคนฺถํ   นาฏปุตฺตํ  
<span class="LineNumber"> 005 </span>อภิวาเทตฺวา เอกมนฺตํ นิสีทิ ฯ  
<span class="LineNumber"> 006 </span>     [๙๒]  เอกมนฺตํ  นิสินฺนํ  โข  อภยํ  ราชกุมารํ นิคนฺโถ นาฏปุตฺโต  
<span class="LineNumber"> 007 </span>เอตทโวจ     เอหิ     ตฺวํ     ราชกุมาร     สมณสฺส     โคตมสฺส  
<span class="LineNumber"> 008 </span>วาทํ   อาโรเปหิ  เอวํ  เต  กลฺยาโณ  กิตฺติสทฺโท  อพฺภุคฺคจฺฉิสฺสติ  ๑  
<span class="LineNumber"> 009 </span>อภเยน   ราชกุมาเรน   สมณสฺส   โคตมสฺส   เอวํ   มหิทฺธิกสฺส  เอวํ  
<span class="LineNumber"> 010 </span>มหานุภาวสฺส    วาโท    อาโรปิโตติ   ฯ   ยถากถํ   ปนาหํ   ภนฺเต  
<span class="LineNumber"> 011 </span>สมณสฺส    โคตมสฺส   เอวํ   มหิทฺธิกสฺส   เอวํ   มหานุภาวสฺส   วาทํ  
<span class="LineNumber"> 012 </span>อาโรเปสฺสามีติ   ฯ   เอหิ   ตฺวํ   ราชกุมาร   เยน  สมโณ  โคตโม  
<span class="LineNumber"> 013 </span>เตนุปสงฺกม   อุปสงฺกมิตฺวา   สมณํ   โคตมํ   เอวํ   วเทหิ   ภาเสยฺย  
<span class="LineNumber"> 014 </span>นุ   โข  ภนฺเต  ตถาคโต  ตํ  วาจํ  ยา  สา  วาจา  ปเรสํ  อปฺปิยา  
<span class="LineNumber"> 015 </span>อมนาปาติ   สเจ   ปน  ๒  เต  สมโณ  โคตโม  เอวํ  ปุฏฺโ  เอวํ  
<span class="LineNumber"> 016 </span>พฺยากโรติ   ภาเสยฺย   ราชกุมาร   ตถาคโต   ตํ   วาจํ   ยา   สา  
<span class="LineNumber"> 017 </span>วาจา   ปเรสํ   อปฺปิยา   อมนาปาติ   ตเมนํ   ตฺวํ  เอวํ  วเทยฺยาสิ  
<span class="LineNumber"> 018 </span>อถ    กิฺจรหิ    เต    ภนฺเต   ปุถุชฺชเนน   นานากรณํ   ปุถุชฺชโนปิ  
<span class="LineNumber"> 019 </span>หิ   ตํ   วาจํ  ภาเสยฺย  ยา  สา  วาจา  ปเรสํ  อปฺปิยา  อมนาปาติ  
<span class="LineNumber"> 020 </span>#๑ ยุ. อพฺภุคฺคฺฉิติ ฯ ม. อุพฺภุคฺคจฺฉติ ฯ  ๒ ยุ. ปนสทฺโท นตฺถิ ฯ  
