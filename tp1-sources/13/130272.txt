<span class="LineNumber"> 001 </span>วีติสาเรตฺวา  เอกมนฺตํ  นิสีทิ  ฯ  เอกมนฺตํ  นิสินฺนํ  โข ภารทฺวาชโคตฺตํ  
<span class="LineNumber"> 002 </span>พฺราหฺมณํ     ภควา    เอตทโวจ    อหุ    ปน    เต    ภารทฺวาช  
<span class="LineNumber"> 003 </span>มาคณฺฑิเยน    ปริพฺพาชเกน    สทฺธึ    อิมํเยว   ติณสนฺถรกํ   อารพฺภ  
<span class="LineNumber"> 004 </span>โกจิเทว  กถาสลฺลาโปติ  ฯ  เอวํ  วุตฺเต  ภารทฺวาชโคตฺโต  พฺราหฺมโณ  
<span class="LineNumber"> 005 </span>สํวิคฺโค   โลมหฏฺชาโต   ภควนฺตํ   เอตทโวจ   เอตเทว   โข   ปน  
<span class="LineNumber"> 006 </span>มยํ   โภโต   โคตมสฺส   อาโรเจตุกามา   อถ  จ  ปน  ภวํ  โคตโม  
<span class="LineNumber"> 007 </span>อนกฺขาตํเยว  อกฺขาสีติ  ๑  ฯ อยฺจ หิทํ ๒ ภควโต ภารทฺวาชโคตฺเตน  
<span class="LineNumber"> 008 </span>พฺราหฺมเณน    สทฺธึ   อนฺตรากถา   วิปฺปกตา   โหติ   ฯ   อถ   โข  
<span class="LineNumber"> 009 </span>มาคณฺฑิโย    ปริพฺพาชโก   ชงฺฆาวิหารํ   อนุจงฺกมมาโน   อนุวิจรมาโน  
<span class="LineNumber"> 010 </span>เยน    ภารทฺวาชโคตฺตสฺส    พฺราหฺมณสฺส   อคฺยาคารํ   เยน   ภควา  
<span class="LineNumber"> 011 </span>เตนุปสงฺกมิ    อุปสงฺกมิตฺวา    ภควตา    สทฺธึ   สมฺโมทิ   สมฺโมทนียํ  
<span class="LineNumber"> 012 </span>กถํ สาราณียํ วีติสาเรตฺวา เอกมนฺตํ นิสีทิ ฯ  
<span class="LineNumber"> 013 </span>     [๒๗๙]   เอกมนฺตํ   นิสินฺนํ   โข   มาคณฺฑิยํ  ปริพฺพาชกํ  ภควา  
<span class="LineNumber"> 014 </span>เอตทโวจ   จกฺขุ   ๓   โข   มาคณฺฑิย  รูปารามํ  รูปรตํ  รูปสมฺมุทิตํ  
<span class="LineNumber"> 015 </span>ตํ    ตถาคตสฺส   ทนฺตํ   คุตฺตํ   รกฺขิตํ   สํวุตํ   ตสฺส   จ   สํวราย  
<span class="LineNumber"> 016 </span>ธมฺมํ    เทเสติ    อิทนฺนุ   เต   เอตํ   มาคณฺฑิย   สนฺธาย   ภาสิตํ  
<span class="LineNumber"> 017 </span>ภูนหโน  ๓  สมโณ  โคตโมติ  ฯ  เอตเทว  ปน เม โภ โคตม สนฺธาย  
<span class="LineNumber"> 018 </span>ภาสิตํ    ภูนหโน    สมโณ    โคตโมติ   ตํ   กิสฺส   เหตุ   เอวฺหิ  
<span class="LineNumber"> 019 </span>โน   สุตฺเต   โอจรตีติ   ฯ   โสตํ  โข  มาคณฺฑิย  สทฺทารามํ  ฯเปฯ  
<span class="LineNumber"> 020 </span>#๑ สี. ยุ. อนกฺขานํเยว อกาสีติ ฯ   ๒ ม. หิ ฯ   ๓ ม. จกฺขุํ ฯ  ๔ ม. ยุ. ภูนหุ ฯ  
