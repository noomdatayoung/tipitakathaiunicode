<span class="LineNumber"> 001 </span>นัดก็ดี เข้าไปสู่ที่มุงด้วยกันก็ดี ทอดกายเพื่อประโยชน์แก่บุรุษนั้น เพื่อประสงค์จะเสพ  
<span class="LineNumber"> 002 </span>อสัทธรรมนั้นก็ดี แม้ภิกษุณีนี้เป็นปาราชิก ชื่ออัฏฐวัตถุกา หาสังวาสมิได้.  
<span class="LineNumber"> 003 </span>		เรื่องภิกษุณีฉัพพัคคีย์ จบ.  
<span class="LineNumber"> 004 </span>		สิกขาบทวิภังค์  
<span class="LineNumber"> 005 </span>	[๒๗] บทว่า อนึ่ง ... ใด ความว่า ผู้ใด คือ ผู้เช่นใด ...  
<span class="LineNumber"> 006 </span>	บทว่า ภิกษุณี ความว่า ที่ชื่อว่า ภิกษุณี เพราะอรรถว่าเป็นผู้ขอ ... นี้ชื่อว่า ภิกษุณี ที่  
<span class="LineNumber"> 007 </span>ทรงประสงค์ในอรรถนี้.  
<span class="LineNumber"> 008 </span>	ที่ชื่อว่า มีความกำหนัด คือ มีความยินดียิ่ง มีความเพ่งเล็ง มีจิตปฏิพัทธ์.  
<span class="LineNumber"> 009 </span>	ที่ชื่อว่า ผู้กำหนัด คือ กำหนัดนักแล้ว มีความเพ่งเล็ง มีจิตปฏิพัทธ์.  
<span class="LineNumber"> 010 </span>	ที่ชื่อว่า บุรุษบุคคล ได้แก่ มนุษย์ผู้ชาย ไม่ใช่ยักษ์ผู้ชาย ไม่ใช่เปรตผู้ชาย ไม่ใช่สัตว์   
<span class="LineNumber"> 011 </span>ดิรัจฉานตัวผู้ เป็นผู้รู้ความ เป็นผู้สามารถเพื่อถึงความเคล้าคลึงด้วยกาย.  
<span class="LineNumber"> 012 </span>	บทว่า ยินดีการจับมือก็ดี ความว่า ที่ชื่อว่า มือ กำหนดตั้งแต่ข้อศอก ถึงปลายเล็บ  
<span class="LineNumber"> 013 </span>ภิกษุณียินดีการจับอวัยวะเหนือรากขวัญขึ้นไป ใต้เข่าลงมา เพื่อประสงค์จะเสพอสัทธรรมนั่น  
<span class="LineNumber"> 014 </span>ต้องอาบัติถุลลัจจัย.  
<span class="LineNumber"> 015 </span>	บทว่า ยินดีการจับชายผ้าสังฆาฏิก็ดี คือ ยินดีการจับผ้านุ่งก็ดี ผ้าห่มก็ดี เพื่อประสงค์  
<span class="LineNumber"> 016 </span>จะเสพอสัทธรรมนั่น ต้องอาบัติถุลลัจจัย.  
<span class="LineNumber"> 017 </span>	บทว่า ยืนด้วยก็ดี ความว่า ยืนอยู่ในระยะช่วงมือของบุรุษ เพื่อประสงค์จะเสพ  
<span class="LineNumber"> 018 </span>อสัทธรรมนั่น ต้องอาบัติถุลลัจจัย.  
<span class="LineNumber"> 019 </span>	บทว่า สนทนาด้วยก็ดี ความว่า ยืนพูดอยู่ในระยะช่วงมือของบุรุษ เพื่อประสงค์จะ  
<span class="LineNumber"> 020 </span>เสพอสัทธรรมนั่น ต้องอาบัติถุลลัจจัย.  
<span class="LineNumber"> 021 </span>	บทว่า ไปสู่ที่นัดแนะกันก็ดี ความว่า บุรุษพูดนัดว่า โปรดมาสู่สถานที่ชื่อนี้ ดังนี้  
<span class="LineNumber"> 022 </span>ภิกษุณีไปเพื่อประสงค์จะเสพอสัทธรรมนั่น ต้องอาบัติทุกกฏทุกๆ ก้าว พอย่างเข้าระยะช่วงมือของ  
<span class="LineNumber"> 023 </span>บุรุษ ต้องอาบัติถุลลัจจัย.  
<span class="LineNumber"> 024 </span>	บทว่า ยินดีการที่บุรุษมาหาตามนัดก็ดี ความว่า ยินดีการมาตามนัดของบุรุษ เพื่อ  
<span class="LineNumber"> 025 </span>ประสงค์จะเสพอสัทธรรมนั่น ต้องอาบัติทุกกฏ พอย่างเข้าระยะช่วงมือ ต้องอาบัติถุลลัจจัย.  
<span class="LineNumber"> 026 </span>	บทว่า เข้าไปสู่ที่มุงด้วยกันก็ดี ความว่า พอย่างเข้าสู่สถานที่อันมุงไว้ด้วยวัตถุอย่างใด  
<span class="LineNumber"> 027 </span>อย่างหนึ่ง เพื่อประสงค์จะเสพอสัทธรรมนั่น ต้องอาบัติถุลลัจจัย. 
