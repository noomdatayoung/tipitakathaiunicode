<span class="LineNumber"> 001 </span>ผู้นิ่ง ไม่ชอบแก่แม่เจ้ารูปใด แม่เจ้ารูปนั้นพึงพูด.  
<span class="LineNumber"> 002 </span>ข้าพเจ้ากล่าวความนี้แม้ครั้งที่สอง ...  
<span class="LineNumber"> 003 </span>ข้าพเจ้ากล่าวความนี้แม้ครั้งที่สาม ...  
<span class="LineNumber"> 004 </span>ภิกษุณีมีชื่อนี้ อันสงฆ์สวดสมนุภาสแล้ว เพื่อให้สละวัตถุนั้น ชอบแก่สงฆ์ เหตุนั้น  
<span class="LineNumber"> 005 </span>จึงนิ่ง ข้าพเจ้าทรงความนี้ไว้ ด้วยอย่างนี้.  
<span class="LineNumber"> 006 </span>	[๒๘๐] จบญัตติ ต้องอาบัติทุกกฏ จบกรรมวาจาสองครั้ง ต้องอาบัติทุกกฏสองตัว  
<span class="LineNumber"> 007 </span>จบกรรมวาจาครั้งสุด ต้องอาบัติปาจิตตีย์.  
<span class="LineNumber"> 008 </span>		บทภาชนีย์  
<span class="LineNumber"> 009 </span>		ติกะปาจิตตีย์  
<span class="LineNumber"> 010 </span>	[๒๘๑] กรรมเป็นธรรม ภิกษุณีสำคัญว่า กรรมเป็นธรรม ไม่สละ ต้องอาบัติปาจิตตีย์.  
<span class="LineNumber"> 011 </span>กรรมเป็นธรรม ภิกษุณีสงสัย ไม่สละ ต้องอาบัติปาจิตตีย์.  
<span class="LineNumber"> 012 </span>กรรมเป็นธรรม ภิกษุณีสำคัญว่า กรรมไม่เป็นธรรม ไม่สละ ต้องอาบัติปาจิตตีย์.  
<span class="LineNumber"> 013 </span>		ติกะทุกกฏ  
<span class="LineNumber"> 014 </span>กรรมไม่เป็นธรรม ภิกษุณีสำคัญว่า กรรมเป็นธรรม ต้องอาบัติทุกกฏ.  
<span class="LineNumber"> 015 </span>กรรมไม่เป็นธรรม ภิกษุณีสงสัย ต้องอาบัติทุกกฏ.  
<span class="LineNumber"> 016 </span>กรรมไม่เป็นธรรม ภิกษุณีสำคัญว่า กรรมไม่เป็นธรรม ต้องอาบัติทุกกฏ.  
<span class="LineNumber"> 017 </span>		อนาปัตติวาร  
<span class="LineNumber"> 018 </span>	[๒๘๒] ไม่ถูกสวดสมนุภาส ๑ สละได้ ๑ วิกลจริต ๑ อาทิกัมมิกา ๑ ไม่ต้องอาบัติแล.  
<span class="LineNumber"> 019 </span>		ตุวัฏฏวรรค สิกขาบทที่ ๖ จบ.  
<span class="LineNumber"> 020 </span>		_______________________  
<span class="LineNumber"> 021 </span>---		ตุวัฏฏวรรค สิกขาบทที่ ๗  
<span class="LineNumber"> 022 </span>		เรื่องภิกษุณีหลายรูป  
<span class="LineNumber"> 023 </span>	[๒๘๓] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของอนาถ-  
<span class="LineNumber"> 024 </span>บิณฑิกคหบดี เขตพระนครสาวัตถี. ครั้งนั้น ภิกษุณีทั้งหลายไม่มีพวกเกวียนเป็นเพื่อน พากันเที่ยว  
<span class="LineNumber"> 025 </span>จาริกไปในสถานที่ซึ่งรู้กันอยู่ว่ามีรังเกียจ มีภัยเฉพาะหน้า ณ ภายในรัฐ เหล่านักเลงพากันประทุษร้าย.  
<span class="LineNumber"> 026 </span>	บรรดาภิกษุณีที่เป็นผู้มักน้อย ... ต่างก็เพ่งโทษ ติเตียน โพนทะนาว่า ไฉนภิกษุณีทั้งหลาย  
<span class="LineNumber"> 027 </span>จึงได้ไม่มีพวกเกวียนเป็นเพื่อน เที่ยวจาริกไปในสถานที่ซึ่งรู้กันอยู่ว่ารังเกียจ มีภัยเฉพาะหน้า ณ  
<span class="LineNumber"> 028 </span>ภายในรัฐเล่า.  
<span class="LineNumber"> 029 </span>		ทรงสอบถาม  
<span class="LineNumber"> 030 </span>	พระผู้มีพระภาคทรงสอบถามภิกษุทั้งหลายว่า ดูกรภิกษุทั้งหลาย ข่าวว่าภิกษุณีทั้งหลายไม่มี  
<span class="LineNumber"> 031 </span>พวกเกวียนเป็นเพื่อน เที่ยวจาริกไปในสถานที่ซึ่งรู้กันอยู่ว่ามีรังเกียจ มีภัยเฉพาะหน้า ณ ภายในรัฐ  
<span class="LineNumber"> 032 </span>จริงหรือ?.  
<span class="LineNumber"> 033 </span>	ภิกษุทั้งหลายกราบทูลว่า จริง พระพุทธเจ้าข้า.  
<span class="LineNumber"> 034 </span>		ทรงติเตียนแล้วบัญญัติสิกขาบท  
<span class="LineNumber"> 035 </span>	พระผู้มีพระภาคพุทธเจ้าทรงติเตียนว่า ดูกรภิกษุทั้งหลาย ไฉนพวกภิกษุณีจึงได้ไม่มีพวก  
<span class="LineNumber"> 036 </span>เกวียนเป็นเพื่อน เที่ยวจาริกไปในสถานที่ซึ่งรู้กันอยู่ว่ามีรังเกียจ มีภัยเฉพาะหน้า ณ ภายในรัฐเล่า  
<span class="LineNumber"> 037 </span>การกระทำของพวกนางนั่น ไม่เป็นไปเพื่อความเลื่อมใสของชุมชนที่ยังไม่เลื่อมใส.  
<span class="LineNumber"> 038 </span>	ดูกรภิกษุทั้งหลาย ก็แลภิกษุณีทั้งหลายจงยกสิกขาบทนี้ขึ้นแสดงอย่างนี้ ว่าดังนี้:  
<span class="LineNumber"> 039 </span>		พระบัญญัติ  
<span class="LineNumber"> 040 </span>	๙๒. ๗. อนึ่ง ภิกษุณีใด ไม่มีพวกเกวียนเป็นเพื่อน เที่ยวจาริกไปในสถานที่ซึ่งรู้  
<span class="LineNumber"> 041 </span>กันอยู่ว่ามีรังเกียจ มีภัยเฉพาะหน้า ณ ภายในรัฐ เป็นปาจิตตีย์.  
<span class="LineNumber"> 042 </span>		เรื่องภิกษุณีหลายรูป จบ.  
<span class="LineNumber"> 043 </span>		สิกขาบทวิภังค์  
<span class="LineNumber"> 044 </span>	[๒๘๔] บทว่า อนึ่ง ... ใด ความว่า ผู้ใด คือ ผู้เช่นใด ...  
