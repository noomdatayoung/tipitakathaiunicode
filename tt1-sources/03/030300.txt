<span class="LineNumber"> 001 </span>		เรื่องภิกษุณีอาพาธ  
<span class="LineNumber"> 002 </span>	[๔๘๕] ต่อจากสมัยนั้นแล ภิกษุณีทั้งหลายอาพาธ. พวกภิกษุณีผู้พยาบาลไข้ได้ถามภิกษุณี  
<span class="LineNumber"> 003 </span>ผู้อาพาธทั้งหลายว่า แม่เจ้ายังพอทนอยู่หรือ ยังพอให้อัตภาพเป็นไปได้หรือ?  
<span class="LineNumber"> 004 </span>	ภิกษุณีอาพาธทั้งหลายตอบว่า แม่เจ้า เมื่อก่อนพวกดิฉันขอเนยใสเขามาฉันได้ ด้วยเหตุ  
<span class="LineNumber"> 005 </span>ที่ฉันเนยใสนั้น พวกดิฉันจึงมีความผาสุก แต่บัดนี้ พวกดิฉันรังเกียจอยู่ว่า พระผู้มีพระภาคทรง  
<span class="LineNumber"> 006 </span>ห้ามเสียแล้ว จึงไม่กล้าขอ เพราะเหตุที่ไม่ได้ฉันเนยใสนั้น ความผาสุกจึงไม่มีแก่พวกดิฉัน.  
<span class="LineNumber"> 007 </span>	ภิกษุทั้งหลายได้กราบทูลเรื่องนั้นแด่พระผู้มีพระภาค ...  
<span class="LineNumber"> 008 </span>		ทรงอนุญาตเนยใส  
<span class="LineNumber"> 009 </span>	พระผู้มีพระภาคทรงอนุญาตว่า ดูกรภิกษุทั้งหลาย เราอนุญาตให้ภิกษุณีผู้อาพาธขอเนยใส  
<span class="LineNumber"> 010 </span>เขามาฉันได้.  
<span class="LineNumber"> 011 </span>	ดูกรภิกษุทั้งหลาย ก็แลภิกษุณีทั้งหลายจงยกสิกขาบทนี้ขึ้นแสดงอย่างนี้ ว่าดังนี้:  
<span class="LineNumber"> 012 </span>		พระอนุบัญญัติ  
<span class="LineNumber"> 013 </span>	๒๒๒. ๑. ก. อนึ่ง ภิกษุณีใด ไม่เป็นไข้ ขอเนยใสมาฉัน ภิกษุณีนั้นพึงแสดง  
<span class="LineNumber"> 014 </span>คืนว่า แม่เจ้า ดิฉันต้องธรรมที่น่าติ ไม่เป็นสัปปายะ ควรแสดงคืน ดิฉันแสดงคืนธรรมนั้น.  
<span class="LineNumber"> 015 </span>		เรื่องภิกษุณีอาพาธ จบ.  
<span class="LineNumber"> 016 </span>		สิกขาบทวิภังค์  
<span class="LineNumber"> 017 </span>	[๔๘๖] บทว่า อนึ่ง ... ใด ความว่า ผู้ใด คือ ผู้เช่นใด ...  
<span class="LineNumber"> 018 </span>	บทว่า ภิกษุณี ความว่า ที่ชื่อว่า ภิกษุณี เพราะอรรถว่าเป็นผู้ขอ ... นี้ชื่อว่า ภิกษุณี  
<span class="LineNumber"> 019 </span>ที่ทรงประสงค์ในอรรถนี้.  
<span class="LineNumber"> 020 </span>	ที่ชื่อว่า ไม่เป็นไข้ คือเว้นเนยใสก็มีความผาสุก.  
<span class="LineNumber"> 021 </span>	ที่ชื่อว่า เป็นไข้ คือ เว้นเนยใสแล้วไม่มีความผาสุก.  
<span class="LineNumber"> 022 </span>	ที่ชื่อว่า เนยใส ได้แก่ เนยใสที่เกิดจากโคก็ดี ที่เกิดจากแพะก็ดี ที่เกิดจากกระบือก็ดี  
<span class="LineNumber"> 023 </span>หรือเนยใสแห่งสัตว์ที่มีมังสะเป็นกัปปิยะ.  
<span class="LineNumber"> 024 </span>	ภิกษุณีไม่เป็นไข้ ขอมาเพื่อประโยชน์ตน เป็นทุกกฏในประโยค ได้มารับประเคนไว้  
<span class="LineNumber"> 025 </span>ด้วยหมายใจว่า จักฉัน ต้องอาบัติทุกกฏ ฉัน ต้องอาบัติปาฏิเทสนียะทุกๆ คำกลืน.  
