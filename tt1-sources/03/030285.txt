<span class="LineNumber"> 001 </span>		ฉัตตุปาหนวรรค สิกขาบทที่ ๗  
<span class="LineNumber"> 002 </span>		เรื่องภิกษุณีหลายรูป  
<span class="LineNumber"> 003 </span>	[๔๖๖] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของ  
<span class="LineNumber"> 004 </span>อนาถบิณฑิกคหบดี เขตพระนครสาวัตถี. ครั้งนั้น ภิกษุณีทั้งหลายใช้ภิกษุณีให้นวดบ้าง ให้ฟั้นบ้าง.  
<span class="LineNumber"> 005 </span>คนทั้งหลายเที่ยวไปในวิหารพบเห็นแล้ว พากันเพ่งโทษ ติเตียน โพนทะนาว่า ไฉนภิกษุณี  
<span class="LineNumber"> 006 </span>ทั้งหลายจึงได้ใช้ภิกษุณีให้นวดบ้าง ให้ฟั้นบ้าง เหมือนสตรีคฤหัสถ์ผู้บริโภคกามเล่า.  
<span class="LineNumber"> 007 </span>	ภิกษุณีทั้งหลายได้ยินคนเหล่านั้นเพ่งโทษ ติเตียน โพนทะนาอยู่ บรรดาที่เป็นผู้มักน้อย ...  
<span class="LineNumber"> 008 </span>ต่างก็เพ่งโทษ ติเตียน โพนทะนาว่า ไฉนภิกษุณีทั้งหลายจึงได้ใช้ภิกษุณีให้นวดบ้าง ให้ฟั้นบ้าง ...  
<span class="LineNumber"> 009 </span> 		ทรงสอบถาม  
<span class="LineNumber"> 010 </span>	พระผู้มีพระภาคทรงสอบถามภิกษุทั้งหลายว่า ดูกรภิกษุทั้งหลาย ข่าวว่าพวกภิกษุณีใช้  
<span class="LineNumber"> 011 </span>ภิกษุณีให้นวดบ้าง ให้ฟั้นบ้าง จริงหรือ?  
<span class="LineNumber"> 012 </span>	ภิกษุทั้งหลายกราบทูลว่า จริง พระพุทธเจ้าข้า.  
<span class="LineNumber"> 013 </span>		ทรงติเตียนแล้วบัญญัติสิกขาบท  
<span class="LineNumber"> 014 </span>	พระผู้มีพระภาคพุทธเจ้าทรงติเตียนว่า ดูกรภิกษุทั้งหลาย ไฉนพวกภิกษุณีจึงได้ใช้ภิกษุณี  
<span class="LineNumber"> 015 </span>ให้นวดบ้าง ให้ฟั้นบ้างเล่า การกระทำของพวกนางนั่น ไม่เป็นไปเพื่อความเลื่อมใสของชุมชนที่ยัง  
<span class="LineNumber"> 016 </span>ไม่เลื่อมใส ...  
<span class="LineNumber"> 017 </span>	ดูกรภิกษุทั้งหลาย ก็แลภิกษุณีทั้งหลายจงยกสิกขาบทนี้ขึ้นแสดงอย่างนี้ ว่าดังนี้:  
<span class="LineNumber"> 018 </span>		พระบัญญัติ  
<span class="LineNumber"> 019 </span>	๑๔๕. ๗. อนึ่ง ภิกษุณีใด ยังภิกษุณีให้นวดก็ดี ให้ฟั้นก็ดี เป็นปาจิตตีย์.  
<span class="LineNumber"> 020 </span>		เรื่องภิกษุณีหลายรูป จบ.  
<span class="LineNumber"> 021 </span>		สิกขาบทวิภังค์  
<span class="LineNumber"> 022 </span>	[๔๖๗] บทว่า อนึ่ง ... ใด ความว่า ผู้ใด คือ ผู้เช่นใด ...  
<span class="LineNumber"> 023 </span>	บทว่า ภิกษุณี ความว่า ที่ชื่อว่า ภิกษุณี เพราะอรรถว่าเป็นผู้ขอ ...  นี้ชื่อว่า ภิกษุณี  
<span class="LineNumber"> 024 </span>ที่ทรงประสงค์ในอรรถนี้.  
