<span class="LineNumber"> 001 </span>		พระบัญญัติ  
<span class="LineNumber"> 002 </span>	๑๒๖. ๑. อนึ่ง ภิกษุณีใด ยังสตรีผู้เป็นกุมารี มีอายุหย่อน ๒๐ ปีให้บวช เป็น  
<span class="LineNumber"> 003 </span>ปาจิตตีย์.  
<span class="LineNumber"> 004 </span>		เรื่องภิกษุณีหลายรูป จบ.  
<span class="LineNumber"> 005 </span>		สิกขาบทวิภังค์  
<span class="LineNumber"> 006 </span>	[๔๐๒] บทว่า อนึ่ง ... ใด ความว่า ผู้ใด คือ ผู้เช่นใด ...  
<span class="LineNumber"> 007 </span>	บทว่า ภิกษุณี ความว่า ที่ชื่อว่า ภิกษุณี เพราะอรรถว่าเป็นผู้ขอ ... นี้ชื่อว่า ภิกษุณี  
<span class="LineNumber"> 008 </span>ที่ทรงประสงค์ในอรรถนี้.  
<span class="LineNumber"> 009 </span>	ที่ชื่อว่า มีอายุหย่อน ๒๐ ปี คือ มีอายุยังไม่ถึง ๒๐ ฝน.  
<span class="LineNumber"> 010 </span>	ที่ชื่อว่า สตรีผู้ยังเป็นกุมารี ได้แก่ สตรีที่เรียกกันว่าสามเณรี.  
<span class="LineNumber"> 011 </span>	บทว่า ให้บวช คือ ให้อุปสมบท.  
<span class="LineNumber"> 012 </span>	ตั้งใจว่า จักให้อุปสมบท แล้วแสวงหาคณะก็ดี อาจารย์ก็ดี บาตรก็ดี จีวรก็ดี สมมติ  
<span class="LineNumber"> 013 </span>สีมาก็ดี ต้องอาบัติทุกกฏ จบญัตติ ต้องอาบัติทุกกฏ จบกรรมวาจา ๒ ครั้ง ต้องอาบัติทุกกฏ  
<span class="LineNumber"> 014 </span>๒ ตัว จบกรรมวาจาครั้งสุด ภิกษุณีผู้อุปัชฌาย์ ต้องอาบัติปาจิตตีย์ คณะและอาจารย์ ต้องอาบัติ  
<span class="LineNumber"> 015 </span>ทุกกฏ.  
<span class="LineNumber"> 016 </span>		บทภาชนีย์  
<span class="LineNumber"> 017 </span>	[๔๐๓] สามเณรีมีอายุหย่อน ๒๐ ปี ภิกษุณีสำคัญว่ามีอายุหย่อน ๒๐ ปีให้บวช ต้อง  
<span class="LineNumber"> 018 </span>อาบัติปาจิตตีย์.  
<span class="LineNumber"> 019 </span>	สามเณรีมีอายุหย่อน ๒๐ ปี ภิกษุณีสงสัย ให้บวช ต้องอาบัติทุกกฏ.  
<span class="LineNumber"> 020 </span>	สามเณรีมีอายุหย่อน ๒๐ ปี ภิกษุณีสำคัญว่ามีอายุครบแล้ว ให้บวชไม่ต้องอาบัติ.  
<span class="LineNumber"> 021 </span>	สามเณรีมีอายุครบ ๒๐ ปี ภิกษุณีสำคัญว่า มีอายุหย่อน ๒๐ ปี ต้องอาบัติทุกกฏ.  
<span class="LineNumber"> 022 </span>	สามเณรีมีอายุครบ ๒๐ ปี ภิกษุณีสงสัย ต้องอาบัติทุกกฏ.  
<span class="LineNumber"> 023 </span>	สามเณรีมีอายุครบ ๒๐ ปี ภิกษุณีสำคัญว่ามีอายุครบแล้ว ไม่ต้องอาบัติ.  
<span class="LineNumber"> 024 </span>		อนาปัตติวาร  
<span class="LineNumber"> 025 </span>	[๔๐๔] บวชกุมารีผู้มีอายุหย่อน ๒๐ ฝน สำคัญว่ามีอายุครบแล้ว ๑ บวชกุมารีผู้มีอายุครบ  
<span class="LineNumber"> 026 </span>๒๐ ฝนแล้ว สำคัญว่ามีอายุครบแล้ว ๑ วิกลจริต ๑ อาทิกัมมิกา ๑ ไม่ต้องอาบัติแล.  
<span class="LineNumber"> 027 </span>		กุมารีภูตวรรค สิกขาบทที่ ๑ จบ.  
