<span class="LineNumber"> 001 </span>	[๑๕] สองพากย์ว่า ภายหลังนางจึงบอกอย่างนี้ว่า แม่เจ้า เจ้าข้า เมื่อก่อนดิฉันรู้จัก  
<span class="LineNumber"> 002 </span>ภิกษุณีนั่นได้ดีทีเดียวว่า นางเป็นพี่หญิง น้องหญิง มีความประพฤติเช่นนี้ และมีความ  
<span class="LineNumber"> 003 </span>ประพฤติเช่นนี้ แต่ดิฉันไม่โจทด้วยตน นั้น คือ ไม่โจทเอง.  
<span class="LineNumber"> 004 </span>	คำว่า ไม่บอกแก่คณะ คือ ไม่บอกแก่ภิกษุณีอื่นๆ  
<span class="LineNumber"> 005 </span>	[๑๖] บทว่า แม้ภิกษุณีนี้ พระผู้มีพระภาคตรัสเทียบเคียงภิกษุณีรูปก่อน.  
<span class="LineNumber"> 006 </span>	คำว่า เป็นปาราชิก มีอธิบายว่า ใบไม้เหลืองหลุดจากขั้วแล้วไม่ควรเพื่อจะเป็นของเขียว  
<span class="LineNumber"> 007 </span>สดขึ้นได้ ชื่อแม้ฉันใด ภิกษุณีก็ฉันนั้นแหละ รู้อยู่ว่าภิกษุณีล่วงปาราชิกธรรมแล้ว เมื่อเธอ  
<span class="LineNumber"> 008 </span>ทอดธุระว่าจักไม่โจทด้วยตน จักไม่บอกแก่คณะดังนี้เท่านั้น เธอย่อมไม่เป็นสมณะ ไม่เป็นธิดาของ  
<span class="LineNumber"> 009 </span>พระศากยบุตร เพราะเหตุนั้น จึงตรัสว่า เป็นปาราชิก.  
<span class="LineNumber"> 010 </span>	บทว่า หาสังวาสมิได้ ความว่า ที่ชื่อว่า สังวาส ได้แก่กรรมที่พึงทำร่วมกัน อุเทศที่  
<span class="LineNumber"> 011 </span>พึงสวดร่วมกัน ความเป็นผู้มีสิกขาเสมอกัน นี้ชื่อว่าสังวาส สังวาสนั้นไม่มีร่วมกับภิกษุณีนั้น เพราะ  
<span class="LineNumber"> 012 </span>เหตุนั้น จึงตรัสว่า หาสังวาสมิได้.  
<span class="LineNumber"> 013 </span>		อนาปัตติวาร  
<span class="LineNumber"> 014 </span>	[๑๗] ภิกษุณีไม่บอกด้วยเกรงว่า ความบาดหมาง ความทะเลาะ ความแก่งแย่ง ความ  
<span class="LineNumber"> 015 </span>วิวาท จักมีแก่สงฆ์ ๑ ไม่บอกด้วยเข้าใจว่า สงฆ์จักแตกกัน สงฆ์จักร้าวรานกัน ๑ ไม่บอกด้วย  
<span class="LineNumber"> 016 </span>แน่ใจว่า ภิกษุณีนี้เป็นคนร้ายกาจ หยาบคาย จักทำอันตรายแก่ชีวิต หรือพรหมจรรย์ ๑ ไม่พบ  
<span class="LineNumber"> 017 </span>ภิกษุณีอื่นๆ ที่สมควรจะบอก จึงไม่บอก ๑ ไม่ประสงค์จะปกปิด แต่ยังมิได้บอก ๑ ไม่บอกด้วย  
<span class="LineNumber"> 018 </span>สำคัญว่า จักปรากฏด้วยการกระทำของเขาเอง ๑ ภิกษุณีวิกลจริต ๑ ภิกษุณีอาทิกัมมิกา ๑ ไม่ต้อง  
<span class="LineNumber"> 019 </span>อาบัติแล.  
<span class="LineNumber"> 020 </span>		ปาราชิกสิกขาบทที่ ๒ จบ.  
<span class="LineNumber"> 021 </span>		____________________  
