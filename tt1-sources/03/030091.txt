<span class="LineNumber"> 001 </span>	ดูกรภิกษุทั้งหลาย ก็แลภิกษุณีทั้งหลายจงยกสิกขาบทนี้ขึ้นแสดงอย่างนี้ ว่าดังนี้:  
<span class="LineNumber"> 002 </span>		พระบัญญัติ  
<span class="LineNumber"> 003 </span>	๓๗. ๒. อนึ่ง ภิกษุณีผู้จะให้เขาจ่ายผ้าห่มเบา พึงให้จ่ายได้เพียงราคา ๒ กังสะ  
<span class="LineNumber"> 004 </span>กึ่งเป็นอย่างยิ่ง ถ้าให้จ่ายยิ่งกว่านั้น เป็นนิสสัคคิยปาจิตตีย์.  
<span class="LineNumber"> 005 </span>		เรื่องภิกษุณีถุลลนันทา จบ.  
<span class="LineNumber"> 006 </span>		สิกขาบทวิภังค์  
<span class="LineNumber"> 007 </span>	[๑๔๓] ที่ชื่อว่า ผ้าห่มเบา ได้แก่ ผ้าชนิดใดชนิดหนึ่ง สำหรับห่มในฤดูร้อน.  
<span class="LineNumber"> 008 </span>	บทว่า ผู้จะให้จ่าย คือ ผู้จะขอ.  
<span class="LineNumber"> 009 </span>	บทว่า พึงให้จ่ายได้เพียงราคา ๒ กังสะกึ่งเป็นอย่างยิ่ง คือ พึงให้จ่ายผ้ามีราคาเพียง  
<span class="LineNumber"> 010 </span>๑๐ กหาปณะได้.  
<span class="LineNumber"> 011 </span>	คำว่า ถ้าให้จ่ายยิ่งกว่านั้น ความว่า ขอผ้ามีราคาเกินกว่านั้น เป็นทุกกฏในประโยค  
<span class="LineNumber"> 012 </span>เป็นนิสสัคคีย์ด้วยได้ผ้ามา ต้องเสียสละแก่สงฆ์ คณะ หรือภิกษุณีรูปหนึ่ง.  
<span class="LineNumber"> 013 </span>	ดูกรภิกษุทั้งหลาย ก็แลผ้าเป็นนิสสัคคีย์นั้น อันภิกษุณีพึงเสียสละอย่างนี้.  
<span class="LineNumber"> 014 </span>		วิธีเสียสละ  
<span class="LineNumber"> 015 </span>		เสียสละแก่สงฆ์  
<span class="LineNumber"> 016 </span>	ภิกษุณีรูปนั้นพึงเข้าไปหาสงฆ์ ...  แม่เจ้า ผ้าห่มเบาผืนนี้ของข้าพเจ้ามีราคาสูงเกิน ๒ กังสะกึ่ง  
<span class="LineNumber"> 017 </span>ขอได้มา เป็นของจำจะสละ ข้าพเจ้าสละผ้าห่มเบาผืนนี้แก่สงฆ์ ...  สงฆ์พึงให้ผ้าห่มเบาผืนนี้แก่  
<span class="LineNumber"> 018 </span>ภิกษุณีมีชื่อนี้ ดังนี้.  
<span class="LineNumber"> 019 </span>		เสียสละแก่คณะ  
<span class="LineNumber"> 020 </span>	ภิกษุณีรูปนั้นพึงเข้าไปหาภิกษุณีหลายรูป ...  แม่เจ้าทั้งหลายพึงให้ผ้าห่มเบาผืนนี้แก่ภิกษุณี  
<span class="LineNumber"> 021 </span>มีชื่อนี้ ดังนี้.  
<span class="LineNumber"> 022 </span>		เสียสละแก่ภิกษุณีรูปหนึ่ง  
<span class="LineNumber"> 023 </span>	ภิกษุณีรูปนั้นพึงเข้าไปหาภิกษุณีรูปหนึ่ง ...  ข้าพเจ้าให้ผ้าห่มเบาผืนนี้แก่แม่เจ้า ดังนี้.  
