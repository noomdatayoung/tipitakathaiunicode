<span class="LineNumber"> 001 </span>		พระบัญญัติ  
<span class="LineNumber"> 002 </span>	๑๒๒.๗. อนึ่ง ภิกษุณีใด ยังเด็กหญิงมีอายุครบสิบสองปี ผู้ได้ศึกษาสิกขาในธรรม  
<span class="LineNumber"> 003 </span>๖ ประการ ตลอดสองฝนแล้ว อันสงฆ์ยังมิได้สมมติ ให้บวช เป็นปาจิตตีย์.  
<span class="LineNumber"> 004 </span>		เรื่องภิกษุณีหลายรูป จบ.  
<span class="LineNumber"> 005 </span>		สิกขาบทวิภังค์  
<span class="LineNumber"> 006 </span>	[๓๘๙] บทว่า อนึ่ง ... ใด ความว่า ผู้ใด คือ ผู้เช่นใด ...  
<span class="LineNumber"> 007 </span>	บทว่า ภิกษุณี ความว่า ที่ชื่อว่า ภิกษุณี เพราะอรรถว่าเป็นผู้ขอ ... นี้ชื่อว่า ภิกษุณี  
<span class="LineNumber"> 008 </span>ที่ทรงประสงค์ในอรรถนี้.  
<span class="LineNumber"> 009 </span>	ที่ชื่อว่า มีอายุครบสิบสองปี คือ มีอายุถึง ๑๒ ฝนแล้ว.  
<span class="LineNumber"> 010 </span>	ที่ชื่อว่า เด็กหญิง ได้แก่ สตรีที่เขากล่าวว่าอาจมีสามีได้.  
<span class="LineNumber"> 011 </span>	บทว่า ตลอดสองฝน คือ ตลอด ๒ ปี.  
<span class="LineNumber"> 012 </span>	ที่ชื่อว่า ผู้ศึกษาสิกขา คือ มีสิกขาในธรรม ๖ ประการอันได้ศึกษาแล้ว.  
<span class="LineNumber"> 013 </span>	ที่ชื่อว่า ยังมิได้สมมติ คือ สงฆ์ยังไม่ได้ให้สมมติการอุปสมบทด้วยญัตติทุติยกรรม.  
<span class="LineNumber"> 014 </span>	บทว่า ให้บวช คือ ให้อุปสมบท.  
<span class="LineNumber"> 015 </span>	ตั้งใจว่าจักให้บวช แล้วแสวงหาคณะก็ดี อาจารย์ก็ดี บาตรก็ดี จีวรก็ดี สมมติสีมาก็ดี  
<span class="LineNumber"> 016 </span>ต้องอาบัติทุกกฏ จบญัตติ ต้องอาบัติทุกกฏ จบกรรมวาจา ๒ ครั้ง ต้องอาบัติทุกกฏ ๒ ตัว  
<span class="LineNumber"> 017 </span>จบกรรมวาจาครั้งสุด ภิกษุณีผู้อุปัชฌาย์ ต้องอาบัติปาจิตตีย์ คณะและอาจารย์ ต้องอาบัติทุกกฏ.  
<span class="LineNumber"> 018 </span>		บทภาชนีย์  
<span class="LineNumber"> 019 </span>		ติกะปาจิตตีย์  
<span class="LineNumber"> 020 </span>	[๓๙๐] กรรมเป็นธรรม ภิกษุณีสำคัญว่า กรรมเป็นธรรม ให้บวช ต้องอาบัติปาจิตตีย์.  
<span class="LineNumber"> 021 </span>	กรรมเป็นธรรม ภิกษุณีสงสัย ให้บวช ต้องอาบัติปาจิตตีย์.  
<span class="LineNumber"> 022 </span>	กรรมเป็นธรรม ภิกษุณีสำคัญว่า กรรมไม่เป็นธรรม ให้บวช ต้องอาบัติปาจิตตีย์.  
<span class="LineNumber"> 023 </span>		ติกะทุกกฏ  
<span class="LineNumber"> 024 </span>	กรรมไม่เป็นธรรม ภิกษุณีสำคัญว่า กรรมเป็นธรรม ต้องอาบัติทุกกฏ.  
<span class="LineNumber"> 025 </span>	กรรมไม่เป็นธรรม ภิกษุณีสงสัย ต้องอาบัติทุกกฏ.  
