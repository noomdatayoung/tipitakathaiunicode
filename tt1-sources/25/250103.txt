<span class="LineNumber"> 001 </span>				อุทาน โสณเถรวรรคที่ ๕
<span class="LineNumber"> 002 </span>				       ๑. ราชสูตร
<span class="LineNumber"> 003 </span>	[๑๑๐] ข้าพเจ้าได้สดับมาแล้วอย่างนี้
<span class="LineNumber"> 004 </span>	สมัยหนึ่ง พระผู้มีพระภาคประทับอยู่ ณ พระวิหารเชตวันอารามของท่านอนาถบิณฑิก
<span class="LineNumber"> 005 </span>เศรษฐี ใกล้พระนครสาวัตถี ก็สมัยนั้นแล พระเจ้าปเสนทิโกศลประทับอยู่บนปราสาทชั้นบน 
<span class="LineNumber"> 006 </span>พร้อมด้วยพระนางมลลิกาเทวี ลำดับนั้นแลพระเจ้าปเสนทิโกศลตรัสถามพระนางมัลลิกาเทวีว่า 
<span class="LineNumber"> 007 </span>ดูกรน้องมัลลิกา มีใครอื่นบ้างไหมที่น้องรักยิ่งกว่าตน พระนางมัลลิกากราบทูลว่า พระพุทธเจ้าข้า 
<span class="LineNumber"> 008 </span>หามีใครอื่นที่หม่อมฉันจะรักยิ่งกว่าตนไม่ ก็ทูลกระหม่อมเล่ามีใครอื่นที่รักยิ่งกว่าพระองค์ เพค๊ะ ฯ
<span class="LineNumber"> 009 </span>	ป. ดูกรน้องมัลลิกา แม้ฉันก็ไม่รักใครอื่นยิ่งกว่าตน ฯ
<span class="LineNumber"> 010 </span>	ลำดับนั้นแล พระเจ้าปเสนทิโกศลเสด็จลงจากปราสาทแล้ว เสด็จเข้าไปเฝ้าพระผู้มี
<span class="LineNumber"> 011 </span>พระภาคถึงที่ประทับ ทรงถวายบังคมแล้วประทับนั่งอยู่ ณ ที่ควรส่วนข้างหนึ่ง ครั้นแล้วได้กราบ
<span class="LineNumber"> 012 </span>ทูลพระผู้มีพระภาคว่า ข้าแต่พระองค์ผู้เจริญหม่อมฉันอยู่บนปราสาทกับพระนางมัลลิกาเทวี ได้
<span class="LineNumber"> 013 </span>ถามพระนางมัลลิกาเทวีว่ามีใครอื่นที่น้องรักยิ่งกว่าตน เมื่อหม่อมฉันถามอย่างนี้ พระนางมัลลิกา
<span class="LineNumber"> 014 </span>เทวีกล่าวว่าพระพุทธเจ้าข้า หามีใครอื่นที่หม่อมฉันจะรักยิ่งกว่าตนไม่ ก็ทูลกระหม่อมเล่ามีใคร
<span class="LineNumber"> 015 </span>อื่นที่รักยิ่งกว่าพระองค์ หม่อมฉันเมื่อถูกถามเข้าอย่างนี้ จึงได้ตอบพระนางมัลลิกาว่า แม้ฉันก็
<span class="LineNumber"> 016 </span>ไม่มีใครอื่นที่จะรักยิ่งกว่าตน ฯ
<span class="LineNumber"> 017 </span>	ลำดับนั้นแล พระผู้มีพระภาคทรงทราบเนื้อความนี้แล้ว ได้ทรงเปล่งอุทานนี้ในเวลานั้น
<span class="LineNumber"> 018 </span>ว่า
<span class="LineNumber"> 019 </span>	ใครๆ ตรวจตราด้วยจิตทั่วทุกทิศแล้ว หาได้พบผู้เป็นที่รักยิ่งกว่าตนในที่
<span class="LineNumber"> 020 </span>	ไหนๆ ไม่เลย สัตว์เหล่าอื่นก็รักตนมากเหมือนกัน เพราะฉะนั้น
<span class="LineNumber"> 021 </span>	ผู้รักตนจึงไม่ควรเบียดเบียนผู้อื่น ฯ
<span class="LineNumber"> 022 </span>	 จบสูตรที่ ๑
