<span class="LineNumber"> 001 </span>	ดูกรภิกษุทั้งหลาย ส่วนพวกที่มีจักษุย่อมเห็นอย่างไรเล่า ภิกษุในธรรมวินัยนี้ย่อมเห็น
<span class="LineNumber"> 002 </span>ขันธ์ ๕ ที่เกิดแล้วโดยความเป็น (ขันธ์ ๕ ที่เกิดแล้ว) จริง ครั้นเห็นขันธ์ ๕ ที่เกิดแล้วโดยความ
<span class="LineNumber"> 003 </span>เป็นจริง ย่อมเป็นผู้ปฏิบัติเพื่อความเบื่อหน่ายเพื่อคลายกำหนัด เพื่อดับขันธ์ ๕ ที่เกิดแล้ว 
<span class="LineNumber"> 004 </span>ดูกรภิกษุทั้งหลาย ส่วนพวกที่มีจักษุย่อมเห็นอย่างนี้แล ฯ
<span class="LineNumber"> 005 </span>	พระผู้มีพระภาคได้ตรัสเนื้อความนี้แล้ว ในพระสูตรนั้น พระผู้มีพระภาคตรัสคาถา
<span class="LineNumber"> 006 </span>ประพันธ์ดังนี้ว่า
<span class="LineNumber"> 007 </span>	อริยสาวกใดเห็นขันธ์ ๕ ที่เกิดแล้ว และธรรมเป็นเครื่องก้าวล่วงขันธ์ ๕ 
<span class="LineNumber"> 008 </span>	ที่เกิดแล้วโดยความเป็นจริง ย่อมน้อมไปในนิพพานตามความเป็นจริง
<span class="LineNumber"> 009 </span>	เพราะภวตัณหาหมดสิ้นไปถ้าว่าอริยสาวกนั้นกำหนดรู้ขันธ์ ๕ ที่เกิด
<span class="LineNumber"> 010 </span>	แล้ว ปราศจากตัณหาในภพน้อยและภพใหญ่แล้วไซร้ ภิกษุทั้งหลาย
<span class="LineNumber"> 011 </span>	ย่อมไม่มาสู่ภพใหม่ เพราะความไม่เกิดแห่งอัตภาพที่เกิดแล้ว ฯ
<span class="LineNumber"> 012 </span>	เนื้อความแม้นี้พระผู้มีพระภาคตรัสแล้ว เพราะเหตุนั้น ข้าพเจ้าได้สดับมาแล้ว ฉะนี้แล ฯ
<span class="LineNumber"> 013 </span>	จบสูตรที่ ๑๒
<span class="LineNumber"> 014 </span>	จบวรรคที่ ๒
<span class="LineNumber"> 015 </span>	รวมพระสูตรที่มีในวรรคนี้ คือ
<span class="LineNumber"> 016 </span>	๑. วิตักกสูตร 		๒. เทศนาสูตร
<span class="LineNumber"> 017 </span>	๓. วิชชาสูตร 		๔. ปัญญาสูตร
<span class="LineNumber"> 018 </span>	๕. ธรรมสูตร 		๖. อชาตสูตร 
<span class="LineNumber"> 019 </span>	๗. ธาตุสูตร 			๘. สัลลานสูตร 
<span class="LineNumber"> 020 </span>	๙. สิกขาสูตร			๑๐. ชาคริยสูตร 	
<span class="LineNumber"> 021 </span>	๑๑. อปายสูตร 		๑๒. ทิฏฐิสูตร
<span class="LineNumber"> 022 </span>	จบทุกนิบาต ฯ
