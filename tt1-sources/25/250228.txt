<span class="LineNumber"> 001 </span>	ทั้งปวง ภิกษุนั้นแล ผู้เห็นโดยชอบพยายามอยู่ ย่อมน้อมไปใน
<span class="LineNumber"> 002 </span>	นิพพานเป็นที่ระงับแห่งสังขารทั้งปวง ภิกษุนั้นแล ผู้อยู่จบอภิญญา 
<span class="LineNumber"> 003 </span>	สงบระงับล่วงโยคะเสียได้แล้ว ชื่อว่าเป็นมุนี ฯ
<span class="LineNumber"> 004 </span>	 จบสูตรที่ ๖
<span class="LineNumber"> 005 </span>	๗. ธรรมสูตร
<span class="LineNumber"> 006 </span>	[๒๖๕] เมื่อภิกษุกล่าวว่า ผู้นี้ปฏิบัติธรรมอันสมควรแก่ธรรม เพื่อพยากรณ์ด้วยธรรมอัน
<span class="LineNumber"> 007 </span>สมควรใด ธรรมอันสมควรนี้ ย่อมมีแก่ภิกษุผู้ปฏิบัติธรรมอันสมควรแก่ธรรม ดังนี้ ชื่อว่าย่อม
<span class="LineNumber"> 008 </span>กล่าวธรรมอย่างเดียว ย่อมไม่ตรึกถึงวิตกที่เป็นธรรม  ภิกษุเว้นการกล่าวธรรมและการตรึกถึง
<span class="LineNumber"> 009 </span>อธรรมทั้ง ๒ นั้นเป็นผู้มีอุเบกขา มีสติสัมปชัญญะอยู่ ฯ
<span class="LineNumber"> 010 </span>	ภิกษุมีธรรมเป็นที่มายินดี ยินดีแล้วในธรรม ค้นคว้าธรรมอยู่ระลึกถึง
<span class="LineNumber"> 011 </span>	ธรรมอยู่เนืองๆ ย่อมไม่เสื่อมจากพระสัทธรรมภิกษุเดินอยู่ก็ดี ยืนอยู่
<span class="LineNumber"> 012 </span>	ก็ดี นั่งอยู่ก็ดี นอนอยู่ก็ดี ให้จิตของตนสงบอยู่ ณ ภายใน ย่อมถึง
<span class="LineNumber"> 013 </span>	ความสงบอันแท้จริง ฯ
<span class="LineNumber"> 014 </span>	 จบสูตรที่ ๗
<span class="LineNumber"> 015 </span>	๘. อันธการสูตร
<span class="LineNumber"> 016 </span>	[๒๖๖] ดูกรภิกษุทั้งหลาย อกุศลวิตก ๓ ประการนี้ กระทำความมืดมน ไม่กระทำ
<span class="LineNumber"> 017 </span>ปัญญาจักษุ กระทำความไม่รู้ ยังปัญญาให้ดับ เป็นไปในฝักฝ่ายแห่งความคับแค้น ไม่เป็นไป
<span class="LineNumber"> 018 </span>เพื่อนิพพาน อกุศลวิตก ๓ ประการเป็นไฉน คือกามวิตก ๑ พยาบาทวิตก ๑ วิหิงสาวิตก ๑ 
<span class="LineNumber"> 019 </span>ดูกรภิกษุทั้งหลาย อกุศลวิตก๓ ประการนี้แล กระทำความมืดมน ไม่กระทำปัญญาจักษุ 
<span class="LineNumber"> 020 </span>กระทำความไม่รู้ยังปัญญาให้ดับ เป็นไปในฝักฝ่ายแห่งความคับแค้น ไม่เป็นไปเพื่อนิพพาน ฯ
