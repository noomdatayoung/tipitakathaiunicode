<span class="LineNumber"> 001 </span>[๗๐๑] พระผู้มีพระภาคได้ทอดพระเนตรเห็นพระสุชาตมาแต่ที่ไกลเทียว แล้วตรัสกะ
<span class="LineNumber"> 002 </span>ภิกษุทั้งหลายว่า ดูกรภิกษุทั้งหลาย กุลบุตรนี้ย่อมงามด้วยสมบัติสองอย่าง คือมีรูปงาม น่าดู 
<span class="LineNumber"> 003 </span>น่าเลื่อมใส ประกอบด้วยผิวพรรณอันงามยิ่งนัก และกระทำให้แจ้งซึ่งที่สุดแห่งพรหมจรรย์อัน
<span class="LineNumber"> 004 </span>ยอดเยี่ยม ซึ่งกุลบุตรทั้งหลายออกบวชเป็นบรรพชิตโดยชอบต้องการนั้น ด้วยปัญญาอันยิ่งด้วย
<span class="LineNumber"> 005 </span>ตนเองในปัจจุบัน เข้าถึงอยู่ ฯ
<span class="LineNumber"> 006 </span>[๗๐๒] พระผู้มีพระภาคผู้สุคตศาสดา ครั้นได้ตรัสไวยากรณภาษิตนี้แล้ว จึงได้ตรัส
<span class="LineNumber"> 007 </span>คาถาประพันธ์ต่อไปว่า
<span class="LineNumber"> 008 </span>ภิกษุนี้ย่อมงามด้วยใจอันซื่อตรงหนอ เป็นผู้หลุดพ้น เป็นผู้พราก 
<span class="LineNumber"> 009 </span>เป็นผู้ดับ เพราะไม่ถือมั่น ชำนะมารพร้อมทั้งพาหนะได้แล้ว 
<span class="LineNumber"> 010 </span>ย่อมทรงไว้ซึ่งอัตภาพมีในที่สุด ดังนี้ ฯ
<span class="LineNumber"> 011 </span>จบสูตรที่ ๕
<span class="LineNumber"> 012 </span>๖. ภัททีสูตร
<span class="LineNumber"> 013 </span>[๗๐๓] ข้าพเจ้าได้สดับมาอย่างนี้
<span class="LineNumber"> 014 </span>สมัยหนึ่ง พระผู้มีพระภาคประทับอยู่ ณ พระเชตวัน อารามของท่านอนาถบิณฑิกเศรษฐี 
<span class="LineNumber"> 015 </span>เขตพระนครสาวัตถี ครั้งนั้นแล ท่านพระลกุณฏกภัททิยะไปเฝ้าพระผู้มีพระภาคถึงที่ประทับ ฯ
<span class="LineNumber"> 016 </span>[๗๐๔] พระผู้มีพระภาคได้ทอดพระเนตรเห็นท่านพระลกุณฏกภัททิยะมาแต่ที่ไกลเทียว 
<span class="LineNumber"> 017 </span>แล้วตรัสกะภิกษุทั้งหลายว่า ดูกรภิกษุทั้งหลาย พวกเธอเห็นหรือไม่ ซึ่งภิกษุกำลังมาอยู่โน่น 
<span class="LineNumber"> 018 </span>มีวรรณะไม่งาม ไม่น่าดู เตี้ย เป็นที่ดูแคลนของภิกษุทั้งหลาย ฯ
<span class="LineNumber"> 019 </span>ภิกษุทั้งหลายกราบทูลว่า เห็นพระเจ้าข้า ฯ
<span class="LineNumber"> 020 </span>พ. ดูกรภิกษุทั้งหลาย ภิกษุนั่นแล มีฤทธิ์มาก มีอานุภาพมาก อนึ่ง  สมาบัติที่เธอ
<span class="LineNumber"> 021 </span>ไม่เคยเข้า เธอก็ได้โดยง่าย เธอกระทำให้แจ้งซึ่งที่สุดแห่งพรหมจรรย์อันยอดเยี่ยม ซึ่งกุลบุตร
<span class="LineNumber"> 022 </span>ทั้งหลายออกบวชเป็นบรรพชิตโดยชอบต้องการนั้นด้วยปัญญาอันยิ่งด้วยตนเองในปัจจุบัน เข้าถึง
<span class="LineNumber"> 023 </span>อยู่ ฯ
