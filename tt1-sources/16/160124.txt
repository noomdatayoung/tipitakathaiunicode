<span class="LineNumber"> 001 </span>[๓๐๒] พ. ดูกรสุสิมะ คำตอบนี้ และการไม่เข้าถึงธรรมเหล่านี้มีอยู่ในเรื่องนี้ ใน
<span class="LineNumber"> 002 </span>บัดนี้ เรื่องนี้เป็นอย่างไรแน่ ฯ
<span class="LineNumber"> 003 </span>ลำดับนั้นเอง ท่านสุสิมะหมอบลงแทบพระบาททั้งสองของพระผู้มีพระภาคด้วยเศียรเกล้า 
<span class="LineNumber"> 004 </span>ได้กราบทูลพระผู้มีพระภาคว่า พระพุทธเจ้าข้า โทษได้ตกถึงข้าพระองค์ เท่าที่โง่ เท่าที่หลง เท่า
<span class="LineNumber"> 005 </span>ที่ไม่ฉลาด ข้าพระองค์บวชขโมยธรรมในธรรมวินัยที่พระองค์ตรัสดีแล้วอย่างนี้ ขอพระผู้มีพระภาค
<span class="LineNumber"> 006 </span>จงรับโทษไว้โดยความเป็นโทษ เพื่อความสำรวมต่อไป ของข้าพระองค์ด้วยเถิด พระเจ้าข้า ฯ
<span class="LineNumber"> 007 </span>[๓๐๓] พ. เอาเถิด สุสิมะ โทษได้ตกถึงเธอ เท่าที่โง่ เท่าที่หลง  เท่าที่ไม่ฉลาด 
<span class="LineNumber"> 008 </span>เธอบวชขโมยธรรมในธรรมวินัยที่เรากล่าวดีแล้วอย่างนี้ เปรียบเหมือนเจ้าหน้าที่จับโจรผู้ประพฤติ
<span class="LineNumber"> 009 </span>ผิดมาแสดงตัวแก่พระราชา แล้ว กราบทูลว่าข้าแต่พระองค์ผู้สมมติเทพ โจรคนนี้ ประพฤติผิด
<span class="LineNumber"> 010 </span>แด่พระองค์ ขอพระองค์จงทรงลงอาชญาตามที่พระองค์ทรงพระประสงค์แก่โจรคนนี้เถิด พระราชา
<span class="LineNumber"> 011 </span>พึงรับสั่งให้ลงโทษโจรนั้นอย่างนี้ว่า ท่านทั้งหลายจงไปมัดบุรุษนี้ไพล่หลังให้มั่นด้วยเชือกที่เหนียว
<span class="LineNumber"> 012 </span>แล้วเอามีดโกนโกนหัวเสีย พาเที่ยวตระเวนตามถนน ตามทางสี่แยก ด้วยฆ้อง  ด้วยกลอง
<span class="LineNumber"> 013 </span>เล็กๆ ให้ออกทางประตูด้านทักษิณ แล้วจงตัดศีรษะเสียข้างด้านทักษิณของเมือง ราชบุรุษมัดโจร
<span class="LineNumber"> 014 </span>นั้นไพล่หลังอย่างมั่นคง ด้วยเชือกที่เหนียวแล้วเอามีดโกนโกนหัว พาเที่ยวตระเวนตามถนน 
<span class="LineNumber"> 015 </span>ตามทางสี่แยกด้วยฆ้อง ด้วยกลองเล็กๆพาออกทางประตูด้านทักษิณ พึงตัดศีรษะเสียข้างด้าน
<span class="LineNumber"> 016 </span>ทักษิณของเมือง สุสิมะเธอจะสำคัญความข้อนั้นเป็นไฉน บุรุษนั้นต้องเสวยทุกข์และโทมนัสอัน
<span class="LineNumber"> 017 </span>มีกรรมนั้นเป็นเหตุหรือหนอ ฯ
<span class="LineNumber"> 018 </span>สุ. อย่างนั้น พระเจ้าข้า ฯ
<span class="LineNumber"> 019 </span>[๓๐๔] พ. ดูกรสุสิมะ บุรุษนั้นต้องเสวยทุกข์และโทมนัสอันมีกรรมนั้นเป็นเหตุ แต่
<span class="LineNumber"> 020 </span>การบวชของเธอผู้ขโมยธรรมในธรรมวินัยที่ตถาคตกล่าวดีแล้วอย่างนี้ นี้ยังมีผลรุนแรงและเผ็ดร้อน
<span class="LineNumber"> 021 </span>กว่านั้น และยังเป็นไปเพื่อวินิบาต แต่เพราะเธอเห็นโทษ โดยความเป็นโทษแล้ว ทำคืนตาม
<span class="LineNumber"> 022 </span>ธรรม เราจึงรับโทษนั้นของเธอผู้ใดเห็นโทษโดยความเป็นโทษแล้ว ทำคืนตามธรรม ถึงความ
<span class="LineNumber"> 023 </span>สำรวมต่อไป ข้อนี้เป็นความเจริญในวินัยของพระอริยะ ฯ
<span class="LineNumber"> 024 </span>จบสูตรที่ ๑๐
<span class="LineNumber"> 025 </span>จบมหาวรรคที่ ๗
<span class="LineNumber"> 026 </span>________
