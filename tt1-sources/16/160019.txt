<span class="LineNumber"> 001 </span>อเจลกัสสปกราบทูลว่า ข้าแต่พระองค์ผู้เจริญ หากผู้ที่เคยเป็นอัญญเดียรถีย์หวังบรรพชา 
<span class="LineNumber"> 002 </span>หวังอุปสมบทในธรรมวินัยนี้ ผู้นั้นจะต้องอยู่ปริวาส ๔ เดือน เมื่อล่วง ๔ เดือน ภิกษุทั้งหลาย
<span class="LineNumber"> 003 </span>เต็มใจแล้วหวังอยู่ จึงให้บรรพชาให้อุปสมบท เพื่อความเป็นภิกษุไซร้ ข้าพระองค์จักอยู่ปริวาส 
<span class="LineNumber"> 004 </span>๔ ปี เมื่อล่วง ๔ ปีภิกษุทั้งหลายเต็มใจแล้ว จึงให้บรรพชา ให้อุปสมบท เพื่อความเป็นภิกษุเถิด ฯ
<span class="LineNumber"> 005 </span>[๕๒] อเจลกัสสปได้บรรพชา ได้อุปสมบทในสำนักพระผู้มีพระภาคแล้ว ครั้นท่าน
<span class="LineNumber"> 006 </span>กัสสปอุปสมบทแล้วไม่นาน หลีกออกจากหมู่อยู่ผู้เดียว ไม่ประมาทมีความเพียร มีจิตแน่วแน่ 
<span class="LineNumber"> 007 </span>ไม่นานนัก ก็ทำให้แจ้งซึ่งที่สุดแห่งพรหมจรรย์อันยอดเยี่ยม ซึ่งกุลบุตรทั้งหลาย ผู้ออกจากเรือน
<span class="LineNumber"> 008 </span>บวชเป็นบรรพชิตโดยชอบต้องการนั้น ด้วยปัญญาอันยิ่งด้วยตนเองในปัจจุบัน เข้าถึงอยู่ รู้ชัดว่า
<span class="LineNumber"> 009 </span>ชาติสิ้นแล้วพรหมจรรย์อยู่จบแล้ว กิจที่ควรทำ ทำเสร็จแล้ว กิจอื่นเพื่อความเป็นอย่างนี้
<span class="LineNumber"> 010 </span>มิได้มี ก็ท่านกัสสปได้เป็นพระอรหันต์องค์หนึ่ง ในจำนวนพระอรหันต์ทั้งหลาย ฯ
<span class="LineNumber"> 011 </span>จบสูตรที่ ๗
<span class="LineNumber"> 012 </span>๘. ติมพรุกขสูตร
<span class="LineNumber"> 013 </span>[๕๓] พระผู้มีพระภาคประทับอยู่ ณ พระเชตวัน อารามของท่านอนาบิณฑิกเศรษฐี 
<span class="LineNumber"> 014 </span>เขตพระนครสาวัตถี ครั้งนั้นแล ปริพาชก ชื่อติมพรุกขะ เข้าไปเฝ้าพระผู้มีพระภาคถึงที่ประทับ 
<span class="LineNumber"> 015 </span>ครั้นแล้วได้ปราศรัยกับพระผู้มีพระภาค ครั้นผ่านการปราศรัยพอให้ระลึกถึงกันไปแล้ว จึงนั่ง ณ 
<span class="LineNumber"> 016 </span>ที่ควรส่วนข้างหนึ่ง ฯ
<span class="LineNumber"> 017 </span>[๕๔] ครั้นแล้ว ติมพรุกขปริพาชกได้ทูลถามพระผู้มีพระภาคว่า ข้าแต่ท่านพระโคดม 
<span class="LineNumber"> 018 </span>สุขและทุกข์ ตนกระทำเองหรือ ฯ
<span class="LineNumber"> 019 </span>พระผู้มีพระภาคได้ตรัสว่า อย่ากล่าวอย่างนั้น ติมพรุกขะ ฯ
<span class="LineNumber"> 020 </span>ต. สุขและทุกข์ผู้อื่นกระทำให้หรือ ท่านพระโคดม ฯ
<span class="LineNumber"> 021 </span>ภ. อย่ากล่าวอย่างนั้น ติมพรุกขะ ฯ
<span class="LineNumber"> 022 </span>ต. สุขและทุกข์ ตนกระทำเองด้วย ผู้อื่นกระทำให้ด้วยหรือท่านพระโคดม ฯ
<span class="LineNumber"> 023 </span>ภ. อย่ากล่าวอย่างนั้น ติมพรุกขะ ฯ
