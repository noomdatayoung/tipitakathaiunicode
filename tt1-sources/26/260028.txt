<span class="LineNumber"> 001 </span>		          ๖. โสณทินนาวิมาน  
<span class="LineNumber"> 002 </span>		 ว่าด้วยผลบุญที่ทำให้ไปเกิดในโสณทินนาวิมาน  
<span class="LineNumber"> 003 </span>	[๒๓]  พระมหาโมคคัลลานเถระ ได้สอบถามนางเทพธิดาตนหนึ่งด้วยคาถา  
<span class="LineNumber"> 004 </span>		ความว่า ดูกรแม่เทพธิดา ท่านมีวรรณะงามยิ่งนัก มีรัศมีส่องสว่างไสวไป  
<span class="LineNumber"> 005 </span>		ทั่วทุกทิศ สถิตอยู่เหมือนดาวประกายพฤกษ์ เพราะทำบุญอะไรไว้ ท่านจึง  
<span class="LineNumber"> 006 </span>		มีผิวพรรณงามเช่นนี้ เพราะทำบุญอะไรไว้ อิฐผลสำเร็จแก่ท่านในวิมานนี้  
<span class="LineNumber"> 007 </span>		และโภคทรัพย์อันเป็นที่รักแห่งใจทุกสิ่งทุกอย่างจึงเกิดขึ้นแก่ท่าน แน่ะ  
<span class="LineNumber"> 008 </span>		แม่เทพธิดาผู้มีอานุภาพมาก อาตมาขอถามท่าน เมื่อท่านยังเป็นมนุษย์  
<span class="LineNumber"> 009 </span>		ได้กระทำบุญสิ่งใดไว้ และเพราะบุญกรรมอะไร ท่านจึงมีอานุภาพรุ่งเรือง  
<span class="LineNumber"> 010 </span>		ถึงเพียงนี้ และมีรัศมีสว่างไสวไปทั่วทุกทิศ?  
<span class="LineNumber"> 011 </span>		นางเทพธิดานั้น อันพระโมคคัลลานเถระถามแล้ว มีความปลาบปลื้มใจ  
<span class="LineNumber"> 012 </span>		ได้พยากรณ์ปัญหาแห่งผลกรรมที่ถูกถามนั้นว่า ดิฉันเป็นอุบาสิกาอยู่ใน  
<span class="LineNumber"> 013 </span>		พระนครนาลันทา ชนชาวนาลันทานครรู้จักดิฉันว่า โสณทินนาเป็น  
<span class="LineNumber"> 014 </span>		ผู้สมบูรณ์ด้วยศรัทธาและศีล ยินดีแล้วในทานบริจาคเสมอ ได้ถวายผ้า  
<span class="LineNumber"> 015 </span>		นุ่งห่ม ภัตตาหาร เสนาสนะ และประทีปพร้อมด้วยเชื้อ ในพระอริยเจ้า  
<span class="LineNumber"> 016 </span>		ผู้มีจิตเที่ยงธรรมเป็นอันมาก ด้วยจิตอันผ่องใส ดิฉันได้เข้ารักษา  
<span class="LineNumber"> 017 </span>		อุโบสถศีลอันประกอบด้วยองค์ ๘ ประการ ทุกวัน ๑๔-๑๕ ค่ำ และ  
<span class="LineNumber"> 018 </span>		วัน ๘ ค่ำ แห่งปักษ์ และตลอดปาฏิหาริยปักษ์ด้วย เป็นผู้สำรวมด้วย  
<span class="LineNumber"> 019 </span>		ดีในองค์ศีลทุกเมื่อ เป็นผู้งดเว้นจากปาณาติบาต เว้นห่างไกลจาก  
<span class="LineNumber"> 020 </span>		อทินนาทาน และการประพฤติผิดในกาม สำรวมจากมุสาวาท และจาก  
<span class="LineNumber"> 021 </span>		การดื่มน้ำเมา ดิฉันเป็นอุบาสิกาของพระสมณโคดมผู้มีพระจักษุ และ  
<span class="LineNumber"> 022 </span>		พระเกียรติยศ เป็นผู้ยินดีในสิกขาบททั้ง ๕ มีปัญญาเฉลียวฉลาดใน  
<span class="LineNumber"> 023 </span>		อริยสัจ ดิฉันจึงมีรัศมีงามเช่นนี้ ฯลฯ และมีรัศมีสว่างไสวไปทั่วทุกทิศ  
<span class="LineNumber"> 024 </span>		เพราะบุญนั้น.  
<span class="LineNumber"> 025 </span>		        จบ โสณทินนาวิมานที่ ๖.  
