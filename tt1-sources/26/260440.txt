<span class="LineNumber"> 001 </span>		         เถรีคาถา มหานิบาต  
<span class="LineNumber"> 002 </span>		     ว่าด้วยคาถาสุภาษิต ในมหานิบาต  
<span class="LineNumber"> 003 </span>		           สุเมธาเถรีคาถา  
<span class="LineNumber"> 004 </span>		     คาถาสุภาษิตของนางสุเมธาเถรี  
<span class="LineNumber"> 005 </span>	[๔๗๔] เราเป็นธิดาของพระอัครมเหสีแห่งพระเจ้าโกญจะ ในนครมันตาวดี  
<span class="LineNumber"> 006 </span>		ชื่อว่าสุเมธา เป็นผู้อันพระอริยเจ้าทั้งหลายผู้กระทำตามคำสั่งสอนให้  
<span class="LineNumber"> 007 </span>		เลื่อมใสแล้ว เป็นผู้มีศีล มีถ้อยคำไพเราะ เป็นพหูสูต ได้รับแนะนำ  
<span class="LineNumber"> 008 </span>		ดีแล้วในพระพุทธศาสนา เข้าไปเฝ้าพระชนกและพระชนนี แล้วกราบ  
<span class="LineNumber"> 009 </span>		ทูลว่า ขอพระชนกพระชนนีทั้งสองโปรดฟังคำของหม่อมฉัน หม่อมฉัน  
<span class="LineNumber"> 010 </span>		ยินดีในนิพพาน เพราะว่าภพ ถึงแม้เป็นทิพย์ก็เป็นของไม่ยั่งยืน จะป่วย  
<span class="LineNumber"> 011 </span>		กล่าวไปไยถึงกามทั้งหลายอันเป็นของเปล่า มีความยินดีน้อยมีความ  
<span class="LineNumber"> 012 </span>		คับแค้นมาก กามทั้งหลายเผ็ดร้อนเปรียบด้วยอสรพิษ เป็นที่ทำให้  
<span class="LineNumber"> 013 </span>		คนพาลหลงหมกมุ่นอยู่ คนพาลเหล่านั้นต้องถึงทุกข์ เดือดร้อน  
<span class="LineNumber"> 014 </span>		ยัดเยียดอยู่ในนรกตลอดกาลนาน และเป็นเหตุทำให้คนพาลผู้มีความรู้  
<span class="LineNumber"> 015 </span>		ชั่ว ไม่สำรวมด้วยกาย วาจาและใจ ทำความชั่วต่างๆ ย่อมเศร้าโศก  
<span class="LineNumber"> 016 </span>		ในอบาย ในกาลทุกเมื่อ เป็นเหตุทำให้คนพาล ผู้มีปัญญาทราม ไม่มี  
<span class="LineNumber"> 017 </span>		ความคิด ยินดีแล้วในทุกข์และเหตุให้เกิดทุกข์ ไม่รู้จักธรรมอันพระอริยเจ้า  
<span class="LineNumber"> 018 </span>		แสดงอยู่ ทั้งไม่รู้จักอริยสัจ ข้าแต่เสด็จแม่ คนเหล่าใดไม่รู้จักสัจจะ  
<span class="LineNumber"> 019 </span>		อันพระพุทธเจ้าผู้ประเสริฐทรงแสดงแล้ว พากันชื่นชมภพ ปรารถนา  
<span class="LineNumber"> 020 </span>		การเกิดในเทวดา ชนเหล่านั้นมีอยู่เป็นอันมากในโลกนี้ การเกิดแม้  
<span class="LineNumber"> 021 </span>		ในพวกทิพย์ในภพอันไม่เที่ยง ก็เป็นของไม่ยั่งยืนและพวกคนโง่เขลา  
<span class="LineNumber"> 022 </span>		ย่อมไม่สะดุ้งกลัวต่อการเกิดร่ำไป พวกเขาจึงประสบวินิบาต ๔ คติ ๒  
<span class="LineNumber"> 023 </span>		ในกาลทุกเมื่อ และการบวชของคนที่ตกอยู่ในวินิบาตทั้งหลาย ย่อม  
<span class="LineNumber"> 024 </span>		ไม่มีในนรก ขอพระชนกชนนีทั้งสองทรงโปรดอนุญาตให้หม่อมฉันบวช  
