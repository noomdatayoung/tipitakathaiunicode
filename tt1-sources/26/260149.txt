<span class="LineNumber"> 001 </span>		จูฬเศรษฐีเปรตทูลรับพระราชดำรัสแล้ว ได้ไปยังอันธกาวินทนครนั้น  
<span class="LineNumber"> 002 </span>		แต่ไม่ได้รับผลแห่งทานนั้นเพราะพราหมณ์ทั้งหลายที่บริโภคภัต เป็นผู้  
<span class="LineNumber"> 003 </span>		ไม่มีศีล ไม่สมควรแก่ทักษิณา ภายหลังจูฬเศรษฐีเปรตกลับมาสู่นคร  
<span class="LineNumber"> 004 </span>		ราชคฤห์อีก ได้ไปแสดงกายให้ปรากฏ เฉพาะพระพักตร์ของพระเจ้า  
<span class="LineNumber"> 005 </span>		อชาตศัตรูผู้เป็นใหญ่กว่าหมู่ชน พระราชาทอดพระเนตรเห็นเปรตนั้น  
<span class="LineNumber"> 006 </span>		กลับมาอีก จึงตรัสถามว่า เราจะให้ทานอะไร ถ้าเหตุที่จะให้ท่าน  
<span class="LineNumber"> 007 </span>		อิ่มหนำตลอดกาลมีอยู่ไซร้ ขอท่านจงบอกเหตุนั้นแก่เรา.  
<span class="LineNumber"> 008 </span>	จูฬเศรษฐีเปรตกราบทูลว่า  
<span class="LineNumber"> 009 </span>		ข้าแต่พระราชา ขอพระองค์จงทรงอังคาสพระพุทธเจ้าและพระสงฆ์  
<span class="LineNumber"> 010 </span>		ด้วยข้าวและน้ำ และจงทรงถวายจีวร แล้วทรงอุทิศกุศลนั้นเพื่อ  
<span class="LineNumber"> 011 </span>		ประโยชน์เกื้อกูลข้าพระองค์ ด้วยการทรงบำเพ็ญกิจอย่างนี้ ข้าพระองค์  
<span class="LineNumber"> 012 </span>		จงพึงอิ่มหนำตลอดกาลนาน. ลำดับนั้น พระราชาเสด็จออกจาก  
<span class="LineNumber"> 013 </span>		ปราสาททันที ทรงถวายทานอันประณีตยิ่งแก่สงฆ์ ด้วยพระหัตถ์ของ  
<span class="LineNumber"> 014 </span>		พระองค์ แล้วทรงกราบทูลเรื่องราวแด่พระตถาคต ทรงอุทิศส่วนกุศลให้  
<span class="LineNumber"> 015 </span>		จูฬเศรษฐีเปรต จูฬเศรษฐีเปรตนั้นอันพระราชาทรงบูชาแล้ว เป็นผู้  
<span class="LineNumber"> 016 </span>		งดงามยิ่งนัก ได้มาปรากฏเฉพาะพักตร์ของพระราชาผู้เป็นใหญ่กว่าชน  
<span class="LineNumber"> 017 </span>		แล้วกราบทูลว่า ข้าพระองค์เป็นเทวดา มีฤทธิ์อย่างยอดเยี่ยมแล้ว  
<span class="LineNumber"> 018 </span>		มนุษย์ทั้งหลายผู้มีฤทธิ์เสมอด้วยข้าพระองค์ไม่มี ขอพระองค์ทรงทอด  
<span class="LineNumber"> 019 </span>		พระเนตรดูอานุภาพอันหาประมาณมิได้ของข้าพระองค์นี้เถิด ซึ่งเกิดจาก  
<span class="LineNumber"> 020 </span>		ผลที่พระองค์ทรงถวายทานอันจะนับมิได้แก่สงฆ์ อุทิศส่วนพระราชกุศล  
<span class="LineNumber"> 021 </span>		ให้แก่ข้าพระองค์ด้วยทรงอนุเคราะห์ ข้าแต่พระองค์ผู้เป็นเทพแห่งมนุษย์  
<span class="LineNumber"> 022 </span>		ข้าพระองค์เป็นผู้อันพระองค์ ยังพระอริยสงฆ์ให้อิ่มหนำด้วยไทยธรรม  
<span class="LineNumber"> 023 </span>		มีข้าวและน้ำ และผ้าผ่อนเป็นต้นเป็นอันมาก จึงได้อิ่มหนำแล้วเนืองๆ  
<span class="LineNumber"> 024 </span>		บัดนี้ ข้าพระองค์มีความสุขแล้ว ขอทูลลาพระองค์ไป.  
<span class="LineNumber"> 025 </span>		        จบ จูฬเสฏฐีเปตวัตถุที่ ๘  
