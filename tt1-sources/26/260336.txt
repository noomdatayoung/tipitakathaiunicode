<span class="LineNumber"> 001 </span>		สรรเสริญความไม่พิโรธ ตามเวลาอันสมควร และขอจงปฏิบัติตาม  
<span class="LineNumber"> 002 </span>		ธรรมอันสมควรแก่ธรรมนั้นเถิด ขออย่าเบียดเบียนเราและชาวประชา  
<span class="LineNumber"> 003 </span>		หรือว่าสัตว์อื่นใดเลย พึงบรรลุความสงบอย่างเยี่ยม และพึงรักษาสัตว์  
<span class="LineNumber"> 004 </span>		ทั้งปวงให้เป็นเหมือนบุตรที่รักเถิด ก็ชาวนาที่ต้องการน้ำย่อมไขน้ำไป  
<span class="LineNumber"> 005 </span>		ช่างศรย่อมดัดลูกศร ช่างไม้ย่อมถากไม้ บัณฑิตย่อมฝึกตน คนบางพวก  
<span class="LineNumber"> 006 </span>		ฝึกช้างและม้าเป็นต้น ด้วยท่อนไม้บ้าง ด้วยขอบ้าง ด้วยแซ่บ้าง ส่วน  
<span class="LineNumber"> 007 </span>		เราเป็นผู้อันพระศาสดาผู้คงที่ทรงฝึกแล้ว โดยไม่ได้ทรงใช้อาญาและ  
<span class="LineNumber"> 008 </span>		ศาตรา เมื่อก่อนเรามีชื่อว่า อหิงสกะ ผู้ไม่เบียดเบียน แต่เรายัง  
<span class="LineNumber"> 009 </span>		เบียดเบียนผู้อื่นอยู่ วันนี้เราเป็นผู้มีชื่อจริง ไม่เบียดเบียนใคร แต่ก่อน  
<span class="LineNumber"> 010 </span>		เราเป็นโจรลือชาทั่วไปว่า องคุลิมาล ถูกห้วงน้ำใหญ่พัดไปจนได้มาพบ  
<span class="LineNumber"> 011 </span>		พระพุทธเจ้าผู้เป็นที่พึ่งเข้า ครั้งก่อน เรามีมือเปื้อนด้วยโลหิตลือชื่อไป  
<span class="LineNumber"> 012 </span>		ทุกทิศว่า องคุลิมาล แต่บัดนี้ องคุลิมาลได้มาพบพระพุทธเจ้าผู้เป็นที่  
<span class="LineNumber"> 013 </span>		พึ่งเข้าแล้ว ถอนตัณหาเครื่องนำไปสู่ภพน้อยภพใหญ่ขึ้นได้แล้ว เราได้  
<span class="LineNumber"> 014 </span>		ทำกรรมเช่นนั้นอันเป็นเหตุให้ไปสู่ทุคติเป็นอันมาก จึงต้องมารับผล  
<span class="LineNumber"> 015 </span>		กรรมที่ทำไว้ แต่บัดนี้เราบริโภคโภชนะโดยไม่เป็นหนี้ คนพาลผู้มี  
<span class="LineNumber"> 016 </span>		ปัญญาทราม ย่อมประกอบตามความประมาท ส่วนนักปราชญ์ ย่อม  
<span class="LineNumber"> 017 </span>		รักษาความไม่ประมาทไว้ เหมือนทรัพย์อันประเสริฐสุด ฉะนั้น ท่าน  
<span class="LineNumber"> 018 </span>		ทั้งหลายอย่าประกอบตามความประมาท อย่าประกอบความสนิทสนม  
<span class="LineNumber"> 019 </span>		ด้วยความยินดีในกาม เพราะว่าผู้ไม่ประมาทเพ่งพินิจอยู่ ย่อมถึงความสุข  
<span class="LineNumber"> 020 </span>		อันไพบูลย์ การที่เรามาสู่สำนักของพระศาสดาเป็นการมาดีแล้ว มิใช่ว่า  
<span class="LineNumber"> 021 </span>		เป็นการมาไม่ดี การที่เราคิดจะบวชในสำนักของพระศาสดานี้ ก็ไม่ใช่  
<span class="LineNumber"> 022 </span>		เป็นความคิดที่เลวเลย เพราะเป็นการเข้าถึงธรรมอันประเสริฐ ในธรรม  
<span class="LineNumber"> 023 </span>		ทั้งหลายที่พระศาสดาทรงจำแนกดีแล้ว การที่เรามาสู่สำนักของพระ  
<span class="LineNumber"> 024 </span>		ศาสดานี้ เป็นการมาดีแล้ว มิใช่ว่าเป็นการมาไม่ดี การที่เราคิดจะมาบวช  
<span class="LineNumber"> 025 </span>		ในสำนักของพระศาสดานี้ ก็ไม่ใช่เป็นความคิดที่เลวเลย เพราะเราได้  
<span class="LineNumber"> 026 </span>		บรรลุวิชชา ๓ ตามลำดับ ได้ทำคำสั่งสอนของพระพุทธเจ้าเสร็จแล้ว  
