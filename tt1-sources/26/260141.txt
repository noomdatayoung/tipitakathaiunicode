<span class="LineNumber"> 001 </span>		ยิ่งกว่าผ้าแคว้นกาสี ประดับด้วยผ้าและอาภรณ์อันวิจิตร เข้าไปหานาง  
<span class="LineNumber"> 002 </span>		ติสสาผู้ร่วมสามี.  
<span class="LineNumber"> 003 </span>	นางติสสาจึงถามว่า  
<span class="LineNumber"> 004 </span>		ดูกรนางเทพธิดา ท่านมีวรรณะงามยิ่งนัก ส่องสว่างไสวไปทั่วทุกทิศ  
<span class="LineNumber"> 005 </span>		สถิตอยู่ดุจดาวประการพฤกษ์ ท่านมีวรรณะเช่นนี้ อิฐผลย่อมสำเร็จ  
<span class="LineNumber"> 006 </span>		แก่ท่านในวิมานนี้ และโภคะทุกสิ่งทุกอย่าง อันเป็นที่รักแห่งใจ  
<span class="LineNumber"> 007 </span>		ย่อมบังเกิดขึ้นแก่ท่านเพราะกรรมอะไร ดูกรนางเทพธิดาผู้มีอานุภาพมาก  
<span class="LineNumber"> 008 </span>		ฉันขอถามท่าน เมื่อท่านเกิดเป็นมนุษย์ได้ทำบุญอะไรไว้ อนึ่ง ท่านมี  
<span class="LineNumber"> 009 </span>		อานุภาพอันรุ่งเรือง และมีรัศมีสว่างไสวไปทั่วทุกทิศอย่างนี้ เพราะ  
<span class="LineNumber"> 010 </span>		กรรมอะไร?  
<span class="LineNumber"> 011 </span>	นางมัตตาเทพธิดาตอบว่า  
<span class="LineNumber"> 012 </span>		เมื่อก่อน ท่านชื่อติสสา ฉันชื่อมัตตา เป็นหญิงร่วมสามีกันกับท่าน  
<span class="LineNumber"> 013 </span>		ฉันได้ทำกรรมอันลามกไว้ จึงไปจากโลกนี้สู่เปตโลก ฉันอนุโมทนาทาน  
<span class="LineNumber"> 014 </span>		ที่ท่านให้แล้ว จึงไม่มีภัยแต่ที่ไหน คุณพี่ ขอท่านพร้อมด้วยญาติทุกคน  
<span class="LineNumber"> 015 </span>		จงมีอายุยืนนานเถิด คุณพี่ผู้งดงามพร้อมด้วยญาติทั้งปวงจงมีอายุยืนนาน  
<span class="LineNumber"> 016 </span>		เถิด คุณพี่ประพฤติธรรมและให้ทานในโลกนี้แล้ว จักเข้าถึงฐานะอัน  
<span class="LineNumber"> 017 </span>		ไม่เศร้าโศก ปราศจากธุลี อันเป็นที่อยู่แห่งท้าวสวัสดี ท่านกำจัดมลทิน  
<span class="LineNumber"> 018 </span>		คือความตระหนี่พร้อมด้วยรากแล้ว อันใครๆ ไม่ติเตียนได้ จักเข้าถึง  
<span class="LineNumber"> 019 </span>		โลกสวรรค์  
<span class="LineNumber"> 020 </span>		         จบ มัตตาเปติวัตถุที่ ๓  
<span class="LineNumber"> 021 </span>		          ๔. นันทาเปตวัตถุ  
<span class="LineNumber"> 022 </span>		    ว่าด้วยบุพกรรมของนางนันทาเปรต  
<span class="LineNumber"> 023 </span>	นันทเสนอุบาสกถามว่า  
<span class="LineNumber"> 024 </span>	[๑๐๑] ท่านมีผิวพรรณดำ มีรูปร่างน่าเกลียด ตัวขรุขระดูน่ากลัว มีตาเหลือง  
<span class="LineNumber"> 025 </span>		เขี้ยวงอกออกเหมือนหมู เราไม่เข้าใจว่าท่านเป็นมนุษย์?  
