<span class="LineNumber"> 001 </span>	เสริสสกเทพบุตรตอบว่า  
<span class="LineNumber"> 002 </span>		ข้าพเจ้ามีนามว่าปายาสิ เมื่อครั้งข้าพเจ้าเสวยสมบัติในแคว้นโกศล  
<span class="LineNumber"> 003 </span>		ข้าพเจ้ามีความเห็นผิดว่าไม่มี มีความตระหนี่เหนี่ยวแน่น มีธรรมอัน  
<span class="LineNumber"> 004 </span>		ลามกมีปรกติกล่าวว่าขาดสูญ มีสมณะนามว่า กุมารกัสสป เป็นพหูสูต  
<span class="LineNumber"> 005 </span>		เป็นผู้เลิศในทางมีถ้อยคำอันวิจิตร ครั้งนั้นท่านได้แสดงธรรมกถาแก่  
<span class="LineNumber"> 006 </span>		ข้าพเจ้า ได้บรรเทาทิฏฐิผิดของข้าพเจ้า ข้าพเจ้าได้ฟังธรรมกถาของ  
<span class="LineNumber"> 007 </span>		ท่านนั้นแล้ว ได้ประกาศตนเป็นอุบาสก งดเว้นจากปาณาติบาต จาก  
<span class="LineNumber"> 008 </span>		อทินนาทาน สันโดษยินดีด้วยภรรยาของตน ไม่พูดเท็จ ไม่ดื่มน้ำเมา  
<span class="LineNumber"> 009 </span>		ข้อนั้นเป็นวัตรและเป็นพรหมจรรย์ของข้าพเจ้า นี้เป็นวิบากแห่งบุญที่  
<span class="LineNumber"> 010 </span>		ข้าพเจ้าได้สั่งสมไว้ วิมานนี้ข้าพเจ้าได้มาเพราะบุญกรรมอันดีงามนั้น  
<span class="LineNumber"> 011 </span>		นั่นแล.  
<span class="LineNumber"> 012 </span>	พวกพ่อค้าถามว่า  
<span class="LineNumber"> 013 </span>		ได้ยินว่า ถ้อยคำของนรชนผู้มีปัญญา เป็นบัณฑิต ที่ได้พูดไว้เป็นคำจริง  
<span class="LineNumber"> 014 </span>		ไม่กลับกลายเป็นอย่างอื่นว่า บุคคลผู้ทำบุญจะไปในที่ใดๆ ย่อมได้ตาม  
<span class="LineNumber"> 015 </span>		ความปรารถนา บันเทิงใจในที่นั้นๆ ความเศร้าโศก ความร่ำไร การ  
<span class="LineNumber"> 016 </span>		เบียดเบียน การจองจำ ความเศร้าหมอง มีอยู่ในที่ใดๆ คนทำบาป  
<span class="LineNumber"> 017 </span>		ย่อมไม่พ้นจากทุคติในกาลไหนๆ ดูกรกุมาร เพราะเหตุใดหนอ ความ  
<span class="LineNumber"> 018 </span>		โทมนัสจึงได้บังเกิดแก่เทวดาผู้เป็นบริวารของท่านนี้และแก่ท่าน ดุจคน  
<span class="LineNumber"> 019 </span>		ผู้หลงใหลฟั่นเฟือน และดุจน้ำอันขุ่นในครู่เดียวนี้.  
<span class="LineNumber"> 020 </span>	เสริสสกเทพบุตรตอบว่า  
<span class="LineNumber"> 021 </span>		แน่ะพ่อทั้งหลาย ป่าไม้ซึกเหล่านี้เป็นทิพย์มีกลิ่นหอมฟุ้งตระหลบไปทั่ว  
<span class="LineNumber"> 022 </span>		วิมานนี้ ใช่แต่เท่านั้น ป่าไม้ซึกนี้ยังกำจัดความมืดได้ทั้งกลางวันและ  
<span class="LineNumber"> 023 </span>		กลางคืน ล่วงไปร้อยปี เปลือกฝักแห่งต้นซึกนี้จึงจะสุกหล่นลงครั้งหนึ่งๆ  
<span class="LineNumber"> 024 </span>		เป็นอันรู้ว่าร้อยปีของมนุษย์ล่วงไปแล้ว ดูกรพ่อทั้งหลาย ตั้งแต่ข้าพเจ้า  
<span class="LineNumber"> 025 </span>		เกิดในเทพนิกายนี้จักตั้งอยู่ในวิมานนี้ตลอด ๕๐๐ ปีทิพย์ แล้วจึงจุติ  
<span class="LineNumber"> 026 </span>		เพราะสิ้นอายุ เพราะสิ้นบุญ ข้าพเจ้าสยบซบเซา เพราะความเศร้าโศก  
<span class="LineNumber"> 027 </span>		นั้นนั่นแล. 
