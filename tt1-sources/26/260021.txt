<span class="LineNumber"> 001 </span>		          จิตตลดาวรรคที่ ๒  
<span class="LineNumber"> 002 </span>		            ๑. ทาสีวิมาน  
<span class="LineNumber"> 003 </span>		    ว่าด้วยบุญที่ทำให้ไปเกิดในทาสีวิมาน  
<span class="LineNumber"> 004 </span>	[๑๘]  ท่านพระมหาโมคคัลลานเถระถามว่า  
<span class="LineNumber"> 005 </span>		ท่านผู้แวดล้อมด้วยหมู่นางเทพนารี เที่ยวชมไปโดยรอบในสวนจิตตลดา  
<span class="LineNumber"> 006 </span>		วันอันน่ารื่นรมย์ ประดุจท้าวสักกเทวาธิราช ยังทิศทั้งปวงให้สว่างไสว  
<span class="LineNumber"> 007 </span>		เหมือนดาวประกายพฤกษ์ ท่านมีวรรณะเช่นนี้ เพราะกรรมอะไร อิฐผล  
<span class="LineNumber"> 008 </span>		ย่อมสำเร็จแก่ท่านในวิมานนี้ เพราะกรรมอะไร ประการหนึ่ง โภคสมบัติ  
<span class="LineNumber"> 009 </span>		ต่างๆ อันเป็นเครื่องปลื้มใจ ย่อมเกิดขึ้นแก่ท่านเพราะกรรมอะไร ดูกร  
<span class="LineNumber"> 010 </span>		นางเทพธิดาผู้มีอานุภาพมาก อาตมาขอถามท่าน ครั้งเมื่อท่านเกิดเป็น  
<span class="LineNumber"> 011 </span>		มนุษย์ได้ทำบุญอะไรไว้ ท่านเป็นผู้มีอานุภาพรุ่งเรืองเช่นนี้ และมี  
<span class="LineNumber"> 012 </span>		รัศมีสว่างไสวไปทั่วทิศ เพราะบุญกรรมอะไร?  
<span class="LineNumber"> 013 </span>		นางเทพธิดานั้น อันพระโมคคัลลานเถระถามแล้ว มีความปลื้มใจ จึง  
<span class="LineNumber"> 014 </span>		ได้พยากรณ์ปัญหาแห่งผลกรรมที่ถูกถามนั้นว่า ครั้งเมื่อดิฉันเกิดเป็น  
<span class="LineNumber"> 015 </span>		มนุษย์อยู่ในหมู่มนุษย์ ได้เป็นทาสีหญิงรับใช้ในตระกูลแห่งชนอื่น  
<span class="LineNumber"> 016 </span>		ดิฉันนั้นเป็นอุบาสิกาของพระสมณโคดม ผู้มีพระจักษุและพระเกียรติยศ  
<span class="LineNumber"> 017 </span>		เมื่อดิฉันรักษาศีล ทำมนสิการในกรรมฐานอยู่ ๑๖ ปี กรรมฐานกล่าวคือ  
<span class="LineNumber"> 018 </span>		โพธิปักขิยธรรม ๓๗ ประการได้สำเร็จแก่ดิฉัน ด้วยอานุภาพแห่งการ  
<span class="LineNumber"> 019 </span>		มนสิการนั้น การออกไปจากกิเลสได้เกิดมีแก่ดิฉัน ในศาสนาของพระ  
<span class="LineNumber"> 020 </span>		สมณโคดมผู้ทรงพระคุณคงที่ เพราะมีมนสิการมั่นอยู่ในจิตว่า แม้ถึง  
<span class="LineNumber"> 021 </span>		ร่างกายนี้จะแตกทำลายไปก็ตามที การที่จะหยุดความเพียรในการเจริญ  
<span class="LineNumber"> 022 </span>		กรรมฐานนี้ เป็นอันไม่มีเป็นอันขาด ขอท่านจงดูผลแห่งความเพียร  
<span class="LineNumber"> 023 </span>		เป็นเหตุก้าวไปสู่คุณเบื้องหน้า กล่าวคือความสวัสดี ความเกษม  
<span class="LineNumber"> 024 </span>		ความปราศจากเสี้ยนหนามคือกิเลส สภาวะที่หาเครื่องยึดเหนี่ยวมิได้  
