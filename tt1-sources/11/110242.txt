<span class="LineNumber"> 001 </span>๗. ดูกรผู้มีอายุทั้งหลาย ภิกษุในพระธรรมวินัยนี้ เพราะล่วงเสียซึ่งวิญญาณัญจายตนะ
<span class="LineNumber"> 002 </span>โดยประการทั้งปวง แล้วเข้าถึงอากิญจัญญายตนะด้วยมนสิการว่า ไม่มีอะไร ดังนี้อยู่ ฯ
<span class="LineNumber"> 003 </span>๘. ดูกรผู้มีอายุทั้งหลาย ภิกษุในพระธรรมวินัยนี้ เพราะล่วงซึ่งอากิญจัญญายตนะโดย
<span class="LineNumber"> 004 </span>ประการทั้งปวง แล้วเข้าถึงเนวสัญญานาสัญญายตนะอยู่ ฯ
<span class="LineNumber"> 005 </span>๙. ดูกรผู้มีอายุทั้งหลาย ภิกษุในพระธรรมวินัยนี้ เพราะล่วงเสียซึ่งเนวสัญญานา
<span class="LineNumber"> 006 </span>สัญญายตนะโดยประการทั้งปวง แล้วเข้าถึงสัญญาเวทยิตนิโรธอยู่ ฯ
<span class="LineNumber"> 007 </span>[๓๕๖]             อนุปุพพนิโรธ ๙ อย่าง
<span class="LineNumber"> 008 </span>๑. กามสัญญาของท่านผู้เข้าปฐมฌานย่อมดับไป
<span class="LineNumber"> 009 </span>๒. วิตกวิจารของท่านผู้เข้าทุติยฌานย่อมดับไป
<span class="LineNumber"> 010 </span>๓. ปีติของท่านผู้เข้าตติยฌานย่อมดับไป
<span class="LineNumber"> 011 </span>๔. ลมอัสสาสะและปัสสาสะของท่านผู้เข้าจตุตถฌาน ย่อมดับไป
<span class="LineNumber"> 012 </span>๕. รูปสัญญาของท่านผู้เข้าอากาสานัญจายตนะสมาบัติ ย่อมดับไป
<span class="LineNumber"> 013 </span>๖. อากาสานัญจายตนสัญญาของท่านผู้เข้าวิญญาณัญจายตนสมาบัติย่อมดับไป
<span class="LineNumber"> 014 </span>๗. วิญญาณัญจายตนสัญญาของท่านผู้เข้าอากิญจัญญายตนสมาบัติย่อมดับไป
<span class="LineNumber"> 015 </span>๘. อากิญจัญญายตนสัญญาของท่านผู้เข้าเนวสัญญานาสัญญายตนสมาบัติย่อม
<span class="LineNumber"> 016 </span>ดับไป
<span class="LineNumber"> 017 </span>๙. สัญญาและเวทนาของท่านผู้เข้าสัญญาเวทยิตนิโรธย่อมดับไป ฯ
<span class="LineNumber"> 018 </span>ดูกรผู้มีอายุทั้งหลาย ธรรมมีประเภทละ ๙ๆ เหล่านี้แล อันพระผู้มีพระภาคผู้ทรงรู้
<span class="LineNumber"> 019 </span>ทรงเห็น เป็นพระอรหันตสัมมาสัมพุทธเจ้าพระองค์นั้น ตรัสไว้โดยชอบแล้ว พวกเรา
<span class="LineNumber"> 020 </span>ทั้งหมดด้วยกันพึงสังคายนา ไม่พึงแก่งแย่งกันในธรรมนั้นการที่พรหมจรรย์นี้พึงยั่งยืนตั้งอยู่
<span class="LineNumber"> 021 </span>นานนั้น พึงเป็นไปเพื่อประโยชน์แก่ชนมาก เพื่อความสุขแก่ชนมาก เพื่ออนุเคราะห์แก่โลก 
<span class="LineNumber"> 022 </span>เพื่อประโยชน์ เพื่อเกื้อกูล เพื่อความสุขแก่เทวดาและมนุษย์ทั้งหลาย ฯ
<span class="LineNumber"> 023 </span>จบ หมวด ๙
<span class="LineNumber"> 024 </span>___________
