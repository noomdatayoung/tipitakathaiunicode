<span class="LineNumber"> 001 </span>		    สังฆาทิเสสสิกขาบทที่ ๖  
<span class="LineNumber"> 002 </span>	[๕๒๓] ถามว่า พระผู้มีพระภาคผู้ทรงรู้เห็น เป็นพระอรหันตสัมมาสัมพุทธเจ้า  
<span class="LineNumber"> 003 </span>พระองค์นั้น ทรงบัญญัติสังฆาทิเสส แก่ภิกษุณีผู้กล่าวว่า แม่เจ้า บุรุษบุคคลนั้นมีความพอใจก็ตาม  
<span class="LineNumber"> 004 </span>ไม่มีความพอใจก็ตาม จักทำอะไรแก่แม่เจ้าได้ เพราะแม่เจ้าไม่มีความพอใจ นิมนต์เถิดเจ้าข้า  
<span class="LineNumber"> 005 </span>บุรุษบุคคลนั้นจะถวายสิ่งใด เป็นของเคี้ยว หรือของฉันก็ตาม แก่แม่เจ้า ขอแม่เจ้าจงรับประเคน  
<span class="LineNumber"> 006 </span>ของสิ่งนั้น ด้วยมือของตน แล้วเคี้ยว หรือฉันเถิด ดังนี้ แล้วส่งไป ณ ที่ไหน?  
<span class="LineNumber"> 007 </span>ตอบว่า ทรงบัญญัติ ณ พระนครสาวัตถี.  
<span class="LineNumber"> 008 </span>ถ. ทรงปรารภใคร?  
<span class="LineNumber"> 009 </span>ต. ทรงปรารภภิกษุณีรูปหนึ่ง.  
<span class="LineNumber"> 010 </span>ถ. เพราะเรื่องอะไร?  
<span class="LineNumber"> 011 </span>ต. เพราะเรื่องที่ภิกษุรูปหนึ่ง กล่าวว่า แม่เจ้า บุรุษบุคคลนั้นมีความพอใจก็ตาม  
<span class="LineNumber"> 012 </span>ไม่มีความพอใจก็ตาม จักทำอะไรแก่แม่เจ้าได้ เพราะแม่เจ้าไม่มีความพอใจ นิมนต์เถิด เจ้าข้า  
<span class="LineNumber"> 013 </span>บุรุษบุคคลนั้นจะถวายสิ่งใด เป็นของเคี้ยว หรือของฉันก็ตาม แก่แม่เจ้า ขอแม่เจ้าจงรับ  
<span class="LineNumber"> 014 </span>ประเคนของสิ่งนั้น ด้วยมือของตน แล้วเคี้ยว หรือฉันเถิด ดังนี้ แล้วส่งไป.  
<span class="LineNumber"> 015 </span>มีบัญญัติ ๑ บรรดาสมุฏฐานแห่งอาบัติ ๖ สิกขาบทนี้ เกิดด้วยสมุฏฐาน ๓.  
<span class="LineNumber"> 016 </span>		    สังฆาทิเสสสิกขาบทที่ ๗  
<span class="LineNumber"> 017 </span>	[๕๒๔] ถามว่า พระผู้มีพระภาคผู้ทรงรู้เห็น เป็นพระอรหันตสัมมาสัมพุทธเจ้า  
<span class="LineNumber"> 018 </span>พระองค์นั้น ทรงบัญญัติสังฆาทิเสส แก่ภิกษุณีผู้โกรธ ไม่สละกรรม เพราะสวดสมนุภาสน์  
<span class="LineNumber"> 019 </span>ครบ ๓ จบ ณ ที่ไหน?  
<span class="LineNumber"> 020 </span>ตอบว่า ทรงบัญญัติ ณ พระนครสาวัตถี.  
<span class="LineNumber"> 021 </span>ถ. ทรงปรารภใคร?  
<span class="LineNumber"> 022 </span>ต. ทรงปรารภภิกษุณีจัณฑกาลี.  
<span class="LineNumber"> 023 </span>ถ. เพราะเรื่องอะไร?  
<span class="LineNumber"> 024 </span>ต. เพราะเรื่องที่ภิกษุจัณฑกาลีโกรธขัดใจ ได้กล่าวอย่างนี้ว่า ข้าพเจ้าขอบอกคืน  
<span class="LineNumber"> 025 </span>พระพุทธเจ้า ขอบอกคืนพระธรรม ขอบอกคืนพระสงฆ์ ขอบอกคืนสิกขา.  
<span class="LineNumber"> 026 </span>มีบัญญัติ ๑ บรรดาสมุฏฐานแห่งอาบัติ ๖ สิกขาบทนี้ เกิดด้วยสมุฏฐานอันหนึ่ง  
<span class="LineNumber"> 027 </span>(เหมือนธุรนิกเขปสิกขาบท).  
