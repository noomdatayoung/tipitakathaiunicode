<span class="LineNumber"> 001 </span>ปัญญา ดุจพระจันทร์ พระอุปติสสะผู้มีปัญญา พระปุสสเทวะผู้มหากถึก  
<span class="LineNumber"> 002 </span>ต่อมาอีก พระสุมนะผู้มีปัญญา พระเถระชื่อปุปผะ ผู้พหูสูต พระมหาสีวะ  
<span class="LineNumber"> 003 </span>ผู้มหากถึก ฉลาดในพระปิฎกทั้งปวง ต่อมาอีก พระอุบาลี ผู้มีปัญญา  
<span class="LineNumber"> 004 </span>เชี่ยวชาญในพระวินัย พระมหานาค ผู้มีปัญญามาก ฉลาดในวงศ์พระสัทธรรม  
<span class="LineNumber"> 005 </span>ต่อมาอีก พระอภยะ ผู้มีปัญญา ฉลาดในพระปิฎกทั้งปวง พระติสสเถระ  
<span class="LineNumber"> 006 </span>ผู้มีปัญญา เชี่ยวชาญในพระวินัย ศิษย์ของพระติสสเถระนั้น มีปัญญามาก  
<span class="LineNumber"> 007 </span>ชื่อปุสสะ เป็นพหูสูต ตามรักษาพระศาสนา อยู่ในชมพูทวีป พระจูฬาภยะ  
<span class="LineNumber"> 008 </span>ผู้มีปัญญาและเชี่ยวชาญในพระวินัย พระติสสเถระ ผู้มีปัญญา ฉลาดในวงศ์  
<span class="LineNumber"> 009 </span>พระสัทธรรม พระจูฬาเทวะ ผู้มีปัญญาและเชี่ยวชาญในพระวินัย และพระ  
<span class="LineNumber"> 010 </span>สิวเถระผู้มีปัญญา ฉลาดในพระวินัยทั้งมวล พระเถระผู้ประเสริฐมีปัญญามาก  
<span class="LineNumber"> 011 </span>เหล่านี้ รู้พระวินัย ฉลาดในมรรคา ได้ประกาศพระวินัยปิฎกไว้ในเกาะตัม  
<span class="LineNumber"> 012 </span>พปัณณิ.  
<span class="LineNumber"> 013 </span>		  คำถามและคำตอบในปาราชิกสิกขาบทที่ ๒.  
<span class="LineNumber"> 014 </span>	[๔] ถามว่า พระผู้มีพระภาคผู้ทรงรู้เห็น เป็นพระอรหันตสัมมาสัมพุทธเจ้าพระองค์  
<span class="LineNumber"> 015 </span>นั้น ทรงบัญญัติปาราชิกสิกขาบทที่ ๒ ณ ที่ไหน?  
<span class="LineNumber"> 016 </span>ตอบว่า ทรงบัญญัติ ณ พระนครราชคฤห์.  
<span class="LineNumber"> 017 </span>ถ. ทรงปรารภใคร?  
<span class="LineNumber"> 018 </span>ต. ทรงปรารภพระธนิยะ กุมภการบุตร.  
<span class="LineNumber"> 019 </span>ถ. เพราะเรื่องอะไร?  
<span class="LineNumber"> 020 </span>ต. เพราะเรื่องที่พระธนิยะ กุมภการบุตร ถือเอาไม้ของหลวง ซึ่งไม่ได้รับพระราชทาน.  
<span class="LineNumber"> 021 </span>มีบัญญัติ ๑ อนุบัญญัติ ๑ อนุปันนปัญญัติไม่มี. บรรดาสมุฏฐานแห่งอาบัติ ๖  
<span class="LineNumber"> 022 </span>สิกขาบทนี้ เกิดด้วยสมุฏฐาน ๓ คือ บางทีเกิดแต่กายกับจิต มิใช่วาจา, บางทีเกิดแต่วาจากับ  
<span class="LineNumber"> 023 </span>จิต มิใช่กาย, บางทีเกิดแต่กาย วาจา และจิต ...  
<span class="LineNumber"> 024 </span>		   คำถามและคำตอบในปาราชิกสิกขาบทที่ ๓  
<span class="LineNumber"> 025 </span>	[๕] ถามว่า ปาราชิกสิกขาบทที่ ๓ ทรงบัญญัติ ณ ที่ไหน?  
<span class="LineNumber"> 026 </span>ตอบว่า ทรงบัญญัติ ณ พระนครเวสาลี.  
<span class="LineNumber"> 027 </span>ถ. ทรงปรารภใคร?  
<span class="LineNumber"> 028 </span>ต. ทรงปรารภภิกษุมากรูปด้วยกัน.  
