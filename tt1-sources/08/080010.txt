<span class="LineNumber"> 001 </span>		 รายนามพระเถระผู้ทรงพระวินัย  
<span class="LineNumber"> 002 </span>พระเถระเหล่านี้ คือ พระอุบาลี พระทาสกะ พระโสณกะ พระสิคควะ  
<span class="LineNumber"> 003 </span>รวมเป็น ๕ ทั้งพระโมคคัลลีบุตร นำพระวินัยมาในทวีปชื่อว่า ชมพู อันมีสิริ.  
<span class="LineNumber"> 004 </span>แต่นั้น พระเถระผู้ประเสริฐ มีปัญญามากเหล่านี้ คือ พระมหินทะ ๑  
<span class="LineNumber"> 005 </span>พระอิฏฏิยะ ๑ พระอุตติยะ ๑ พระสัมพละ ๑ ... พระเถระผู้ประเสริฐ  
<span class="LineNumber"> 006 </span>มีปัญญามากเหล่านี้ รู้พระวินัย ฉลาดในมรรคา ได้ประกาศพระวินัยปิฎก  
<span class="LineNumber"> 007 </span>ไว้ในเกาะตามปัณณิ.  
<span class="LineNumber"> 008 </span>		    คำถามและคำตอบในสังฆาทิเสสสิกขาบทที่ ๒  
<span class="LineNumber"> 009 </span>	[๑๐] ถามว่า พระผู้มีพระภาคผู้ทรงรู้เห็น เป็นพระอรหันตสัมมาสัมพุทธเจ้าพระองค์  
<span class="LineNumber"> 010 </span>นั้น ทรงบัญญัติสังฆาทิเสสแก่ภิกษุผู้ถึงความเคล้าคลึงด้วยกายกับมาตุคาม ณ ที่ไหน?  
<span class="LineNumber"> 011 </span>ตอบว่า ทรงบัญญัติ ณ พระนครสาวัตถี.  
<span class="LineNumber"> 012 </span>ถ. ทรงปรารภใคร?  
<span class="LineNumber"> 013 </span>ต. ทรงปรารภท่านพระอุทายี.  
<span class="LineNumber"> 014 </span>ถ. เพราะเรื่องอะไร?  
<span class="LineNumber"> 015 </span>ต. เพราะเรื่องที่ท่านพระอุทายีถึงความเคล้าคลึงด้วยกายกับมาตุคาม.  
<span class="LineNumber"> 016 </span>มีบัญญัติ ๑ บรรดาสมุฏฐานแห่งอาบัติ ๖ สิกขาบทนี้เกิดด้วยสมุฏฐานอันหนึ่ง คือ  
<span class="LineNumber"> 017 </span>เกิดแต่กายกับจิต มิใช่วาจา ...  
<span class="LineNumber"> 018 </span>		    คำถามและคำตอบในสังฆาทิเสสสิกขาบทที่ ๓  
<span class="LineNumber"> 019 </span>	[๑๑] ถามว่า พระผู้มีพระภาคผู้ทรงรู้เห็น เป็นพระอรหันตสัมมาสัมพุทธเจ้าพระองค์  
<span class="LineNumber"> 020 </span>นั้น ทรงบัญญัติสังฆาทิเสสแก่ภิกษุผู้พูดเคาะมาตุคามด้วยวาจาชั่วหยาบ ณ ที่ไหน?  
<span class="LineNumber"> 021 </span>ตอบว่า ทรงบัญญัติ ณ พระนครสาวัตถี.  
<span class="LineNumber"> 022 </span>ถ. ทรงปรารภใคร?  
<span class="LineNumber"> 023 </span>ต. ทรงปรารภท่านพระอุทายี.  
<span class="LineNumber"> 024 </span>ถ. เพราะเรื่องอะไร?  
<span class="LineNumber"> 025 </span>ต. เพราะเรื่องที่ท่านพระอุทายีพูดเคาะมาตุคาม ด้วยวาจาชั่วหยาบ.  
