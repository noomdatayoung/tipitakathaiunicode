<span class="LineNumber"> 001 </span>		วิเคราะห์ปาฏิเทสนียะ  
<span class="LineNumber"> 002 </span>	[๑๐๔๑] คำใดที่เรากล่าวไว้ว่าปาฏิเทสนียะดังนี้ ท่านจงฟังคำนั้น ดังจะ  
<span class="LineNumber"> 003 </span>กล่าวต่อไป. ภิกษุไม่มีญาติหาโภชนะได้ยากรับมาเองแล้วฉัน เรียกว่า  
<span class="LineNumber"> 004 </span>ต้องธรรมที่น่าติ. ภิกษุฉันอยู่ในที่นิมนต์ภิกษุณีสั่งเสียอยู่ในที่นั้นตาม  
<span class="LineNumber"> 005 </span>พอใจ ภิกษุไม่ห้ามฉันอยู่ในที่นั้น เรียกว่าต้องธรรมที่น่าติ. ภิกษุไม่  
<span class="LineNumber"> 006 </span>อาพาธไปสู่ตระกูลที่มีจิตศรัทธา แต่มีโภคทรัพย์น้อย เขามิได้นำไปถวาย  
<span class="LineNumber"> 007 </span>แล้วฉันในที่นั้น เรียกว่า ต้องธรรมที่น่าติ. ภิกษุใดถ้าอยู่ในป่าที่น่ารังเกียจ  
<span class="LineNumber"> 008 </span>มีภัยจำเพาะหน้า ฉันภัตตาหารที่เขาไม่ได้บอกในที่นั้น เรียกว่าต้อง  
<span class="LineNumber"> 009 </span>ธรรมที่น่าติ. ภิกษุณีไม่มีญาติขอโภชนะที่ผู้อื่นยึดถือว่าเป็นของเรา คือ  
<span class="LineNumber"> 010 </span>เนยใส น้ำมัน น้ำผึ้ง น้ำอ้อย ปลา เนื้อ นมสด และนมส้ม ด้วยตนเอง  
<span class="LineNumber"> 011 </span>ชื่อว่า ถึงธรรมที่น่าติในศาสนาของพระสุคต.  
<span class="LineNumber"> 012 </span>		  วิเคราะห์ทุกกฏ  
<span class="LineNumber"> 013 </span>	[๑๐๔๒] คำใดที่เรากล่าวไว้ว่า ทุกกฏ ดังนี้ ท่านจงฟังคำนั้น ดังจะกล่าว  
<span class="LineNumber"> 014 </span>ต่อไป. กรรมใดผิดพลั้งและพลาด กรรมนั้นชื่อว่าทำไม่ดี คนทำความชั่ว  
<span class="LineNumber"> 015 </span>อันใดในที่แจ้งหรือในที่ลับ บัณฑิตทั้งหลายย่อมประกาศความชั่วนั้นว่า  
<span class="LineNumber"> 016 </span>ทำชั่วเพราะเหตุนั้น กรรมนั่นจึงเรียกว่า ทุกกฏ.  
<span class="LineNumber"> 017 </span>		 วิเคราะห์ทุพภาสิต  
<span class="LineNumber"> 018 </span>	[๑๐๔๓] คำใดที่เรากล่าวไว้ว่าทุพภาสิตดังนี้ ท่านจงฟังคำนั้น ดังจะกล่าว  
<span class="LineNumber"> 019 </span>ต่อไป. บทใดอันภิกษุกล่าวไม่ดีพูดไม่ดีและเศร้าหมอง วิญญูชนทั้งหลาย  
<span class="LineNumber"> 020 </span>ย่อมติเตียนบทใด เพราะเหตุนั้น บทนั้น จึงเรียกว่า ทุพภาสิต.  
<span class="LineNumber"> 021 </span>		  วิเคราะห์เสขิยะ  
<span class="LineNumber"> 022 </span>	[๑๐๔๔] คำใดที่เรากล่าวไว้ว่าเสขิยะดังนี้ ท่านจงฟังคำนั้น ดังจะกล่าว  
<span class="LineNumber"> 023 </span>ต่อไป. ข้อนี้เป็นเบื้องต้น เป็นข้อประพฤติ เป็นทางและเป็นข้อระวัง  
<span class="LineNumber"> 024 </span>คือสำรวม ของพระเสขะผู้ศึกษาอยู่ ผู้ดำเนินไปตามทางตรง สิกขาทั้งหลาย  
<span class="LineNumber"> 025 </span>เช่นด้วยสิกขานั้นไม่มี เพราะเหตุนั้น สิกขานั้นจึงเรียกว่า เสขิยะ.  
