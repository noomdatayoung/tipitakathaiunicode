<span class="LineNumber"> 001 </span>		     ๘. มหาตัณหาสังขยสูตร      
<span class="LineNumber"> 002 </span>		    ว่าด้วยสาติภิกษุมีทิฏฐิลามก
<span class="LineNumber"> 003 </span> 	[๔๔๐] ข้าพเจ้าได้สดับมาแล้วอย่างนี้:     
<span class="LineNumber"> 004 </span>     สมัยหนึ่ง พระผู้มีพระภาคประทับอยู่ที่พระวิหารเชตวันอารามของท่านอนาถบิณฑิกเศรษฐี   
<span class="LineNumber"> 005 </span>เขตพระนครสาวัตถี สมัยนั้น ภิกษุชื่อสาติ ผู้เกวัฏฏบุตร (บุตรชาวประมง) มีทิฏฐิอันลามก    
<span class="LineNumber"> 006 </span>เห็นปานนี้เกิดขึ้นว่า เราย่อมรู้ทั่วถึงธรรมตามที่พระผู้มีพระภาคทรงแสดงว่า วิญญาณนี้นั่นแหละ    
<span class="LineNumber"> 007 </span>ย่อมท่องเที่ยว แล่นไปไม่ใช่อื่น.       
<span class="LineNumber"> 008 </span>     ภิกษุมากด้วยกันได้ฟังว่า ภิกษุสาติ ผู้เกวัฏฏบุตร มีทิฏฐิอันลามกเห็นปานนี้เกิดขึ้นว่า      
<span class="LineNumber"> 009 </span>เราย่อมรู้ทั่วถึงธรรมตามที่พระผู้มีพระภาคทรงแสดงว่า วิญญาณนี้นั่นแหละ ย่อมท่องเที่ยว แล่นไป    
<span class="LineNumber"> 010 </span>ไม่ใช่อื่น จึงเข้าไปหาสาติภิกษุแล้ว ถามว่า ดูกรท่านสาติ ได้ยินว่า ท่านมีทิฏฐิอันลามกเห็นปานนี้ 
<span class="LineNumber"> 011 </span>เกิดขึ้นว่า เราย่อมรู้ทั่วถึงธรรมตามที่พระผู้มีพระภาคทรงแสดงว่า วิญญาณนี้นั่นแหละ ย่อม 
<span class="LineNumber"> 012 </span>ท่องเที่ยว เล่นไป ไม่ใช่อื่น ดังนี้ จริงหรือ?  
<span class="LineNumber"> 013 </span>     เธอตอบว่า ดูกรท่านผู้มีอายุทั้งหลาย ข้าพเจ้าย่อมรู้ทั่วถึงธรรมตามที่พระผู้มีพระภาค
<span class="LineNumber"> 014 </span>ทรงแสดงว่า วิญญาณนี้นั่นแหละ ย่อมท่องเที่ยว แล่นไป มิใช่อื่นดังนี้ จริง.       
<span class="LineNumber"> 015 </span>     ภิกษุเหล่านั้นปรารถนาจะปลดเปลื้องภิกษุสาติ ผู้เกวัฏฏบุตรจากทิฏฐินั้นจึงซักไซ้ ไล่เลียง    
<span class="LineNumber"> 016 </span>สอบสวนว่า ดูกรท่านสาติ ท่านอย่ากล่าวอย่างนี้ ท่านอย่ากล่าวตู่พระผู้มีพระภาค การกล่าวตู่
<span class="LineNumber"> 017 </span>พระผู้มีพระภาค ไม่ดีเลย เพราะพระผู้มีพระภาคมิได้ตรัสอย่างนี้เลย ดูกรท่านสาติ วิญญาณอาศัย       
<span class="LineNumber"> 018 </span>ปัจจัยประชุมกันเกิดขึ้น พระผู้มีพระภาคตรัสแล้วโดยปริยายเป็นอเนก ความเกิดแห่งวิญญาณ     
<span class="LineNumber"> 019 </span>เว้นจากปัจจัยมิได้มี.  
<span class="LineNumber"> 020 </span>     ภิกษุสาติ ผู้เกวัฏฏบุตร อันภิกษุเหล่านั้น ซักไซ้ ไล่เลียง สอบสวนอยู่อย่างนี้      
<span class="LineNumber"> 021 </span>ก็ยังยึดมั่น ถือมั่นทิฏฐิอันลามกนั้นรุนแรง กล่าวอยู่ว่า ดูกรท่านผู้มีอายุทั้งหลาย ข้าพเจ้าย่อมรู้      
<span class="LineNumber"> 022 </span>ทั่วถึงธรรมตามที่พระผู้มีพระภาคทรงแสดงว่า วิญญาณนี้นั่นแหละ ย่อมท่องเที่ยว เล่นไป ไม่ใช่       
<span class="LineNumber"> 023 </span>อื่น ดังนี้.   
