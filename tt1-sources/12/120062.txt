<span class="LineNumber"> 001 </span>     ความละอายต่อบาป เป็นทางสำหรับดับสนิทของบุคคลผู้ไม่มีความละอายต่อบาป.      
<span class="LineNumber"> 002 </span>     ความสะดุ้งกลัวต่อบาป เป็นทางสำหรับดับสนิทของบุคคลผู้ไม่มีความสะดุ้งกลัวต่อบาป.    
<span class="LineNumber"> 003 </span>     ความเป็นพหูสูต เป็นทางสำหรับดับสนิทของบุคคลผู้มีการสดับน้อย.      
<span class="LineNumber"> 004 </span>     การปรารภความเพียร เป็นทางสำหรับดับสนิทของบุคคลผู้เกียจคร้าน.      
<span class="LineNumber"> 005 </span>     ความเป็นผู้มีสติดำรงมั่น เป็นทางสำหรับดับสนิทของบุคคลผู้มีสติหลงลืม.      
<span class="LineNumber"> 006 </span>     ความถึงพร้อมด้วยปัญญา เป็นทางสำหรับดับสนิทของบุคคลผู้มีปัญญาทราม. 
<span class="LineNumber"> 007 </span>     ความเป็นผู้ไม่ลูบคลำทิฏฐิของตน ไม่ยึดถือมั่นคง และสละคืนได้โดยง่าย เป็นทาง
<span class="LineNumber"> 008 </span>สำหรับดับสนิทของบุคคลผู้ลูบคลำทิฏฐิของตน ยึดถือมั่นคง และสละคืนได้โดยยาก.      
<span class="LineNumber"> 009 </span> 	[๑๐๙] ดูกรจุนทะ เหตุแห่งธรรมเครื่องขัดเกลา เราได้แสดงแล้ว เหตุแห่งจิตตุปบาท       
<span class="LineNumber"> 010 </span>เราได้แสดงแล้ว เหตุแห่งการหลีกเลี่ยง เราได้แสดงแล้ว เหตุแห่งความเป็นเบื้องบน เราได้    
<span class="LineNumber"> 011 </span>แสดงแล้ว เหตุแห่งความดับสนิท เราได้แสดงแล้ว ด้วยประการฉะนี้ ดูกรจุนทะ กิจอัน   
<span class="LineNumber"> 012 </span>ใดที่ศาสดาผู้แสวงหาประโยชน์ เอ็นดูอนุเคราะห์ แก่เหล่าสาวกจะพึงทำ กิจนั้นเราทำแก่เธอ    
<span class="LineNumber"> 013 </span>ทั้งหลายแล้ว ดูกรจุนทะ นั่นโคนไม้ นั่นเรือนว่าง เธอทั้งหลายจงเพ่งพินิจเถิด อย่าประมาท  
<span class="LineNumber"> 014 </span>อย่าได้เป็นผู้มีความเดือดร้อนในภายหลังเลย นี้เป็นคำสอนของเราสำหรับเธอทั้งหลาย ฉะนี้แล. 
<span class="LineNumber"> 015 </span>     พระผู้มีพระภาคได้ตรัสพระพุทธพจน์นี้แล้ว ท่านพระมหาจุนทะชื่นชมยินดีภาษิตของ       
<span class="LineNumber"> 016 </span>พระผู้มีพระภาค ฉะนี้แล.       
<span class="LineNumber"> 017 </span>พระผู้มีพระภาคตรัสบท ๔๔ ทรงแสดงสนธิ ๕   
<span class="LineNumber"> 018 </span>  พระสูตรนี้ ชื่อสัลเลขสูตร ลุ่มลึก เปรียบด้วยสาคร ฉะนี้.      
<span class="LineNumber"> 019 </span>		      จบ สัลเลขสูตร ที่ ๘      
<span class="LineNumber"> 020 </span>		     _____________________________
