<span class="LineNumber"> 001 </span>		       ๓. มหาเวทัลลสูตร
<span class="LineNumber"> 002 </span>		   การสนทนาธรรมที่ทำให้เกิดปีติ
<span class="LineNumber"> 003 </span> 	[๔๙๓] ข้าพเจ้าได้สดับมาแล้วอย่างนี้:     
<span class="LineNumber"> 004 </span>     สมัยหนึ่ง พระผู้มีพระภาคประทับอยู่ที่พระวิหารเชตวัน อารามของท่านอนาถบิณฑิก       
<span class="LineNumber"> 005 </span>เศรษฐีเขตพระนครสาวัตถี. ครั้งนั้นเวลาเย็น ท่านพระมหาโกฏฐิกะออกจากที่หลีกเร้นแล้ว      
<span class="LineNumber"> 006 </span>จึงเข้าไปหาท่านพระสารีบุตรถึงที่อยู่ ได้ทักทายปราศรัยกับท่านพระสารีบุตร ครั้นผ่านการทักทาย     
<span class="LineNumber"> 007 </span>ปราศรัย พอให้ระลึกถึงกันแล้ว จึงนั่งอยู่ ณ ที่ควรส่วนข้างหนึ่ง.
<span class="LineNumber"> 008 </span>		      เรื่องปัญญากับวิญญาณ     
<span class="LineNumber"> 009 </span> 	[๔๙๔] ท่านพระมหาโกฏฐิกะครั้นนั่งเรียบร้อยแล้ว จึงถามท่านพระสารีบุตรว่าดูกร
<span class="LineNumber"> 010 </span>ท่านผู้มีอายุ พระผู้มีพระภาคตรัสว่า บุคคลมีปัญญาทรามๆ ดังนี้ ด้วยเหตุเพียงไรหนอ จึง    
<span class="LineNumber"> 011 </span>ตรัสว่า บุคคลมีปัญญาทราม?      
<span class="LineNumber"> 012 </span>     ท่านพระสารีบุตรตอบว่า ท่านผู้มีอายุ บุคคลไม่รู้ชัดๆ เพราะฉะนั้น พระผู้มีพระภาค    
<span class="LineNumber"> 013 </span>จึงตรัสว่า เป็นบุคคลมีปัญญาทราม ไม่รู้ชัดอะไร ไม่รู้ชัดว่านี้ทุกข์ นี้ทุกขสมุทัย นี้ทุกขนิโรธ  
<span class="LineNumber"> 014 </span>นี้ทุกขนิโรธคามินีปฏิปทา บุคคลไม่รู้ชัดๆ เพราะฉะนั้น จึงตรัสว่า บุคคลมีปัญญาทราม.      
<span class="LineNumber"> 015 </span>     ท่านพระมหาโกฏฐิกะ ยินดี อนุโมทนาภาษิต ของท่านพระสารีบุตรว่า ถูกละ ท่านผู้มี       
<span class="LineNumber"> 016 </span>อายุ ดังนี้แล้ว ได้ถามปัญหาต่อไปว่า ดูกรท่านผู้มีอายุ พระผู้มีพระภาคตรัสว่า บุคคลมีปัญญาๆ      
<span class="LineNumber"> 017 </span>ดังนี้ ด้วยเหตุเพียงไรหนอ จึงตรัสว่าบุคคลมีปัญญา?      
<span class="LineNumber"> 018 </span>     สา. ดูกรท่านผู้มีอายุ บุคคลรู้ชัดๆ เพราะฉะนั้น พระผู้มีพระภาคจึงตรัสว่า เป็นบุคคล 
<span class="LineNumber"> 019 </span>มีปัญญา รู้ชัดอะไร รู้ชัดว่า นี้ทุกข์ นี้ทุกขสมัย นี้ทุกขนิโรธ นี้ทุกขนิโรธคามินีปฏิปทา เพราะ  
<span class="LineNumber"> 020 </span>ฉะนั้น จึงตรัสว่า บุคคลมีปัญญา.
<span class="LineNumber"> 021 </span>     ก. ดูกรท่านผู้มีอายุ พระผู้มีพระภาคตรัสว่า วิญญาณๆ ดังนี้ ด้วยเหตุเพียงไรหนอ      
<span class="LineNumber"> 022 </span>จึงตรัสว่า วิญญาณ?  
