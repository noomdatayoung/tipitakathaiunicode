<span class="LineNumber"> 001 </span>คับแคบ เป็นทางมาแห่งธุลี บรรพชาเป็นทางปลอดโปร่ง การที่บุคคลผู้ครองเรือนจะประพฤติ       
<span class="LineNumber"> 002 </span>พรหมจรรย์ ให้บริบูรณ์ ให้บริสุทธิ์โดยส่วนเดียว ดุจสังข์ที่เขาขัด ไม่ใช่ทำได้ง่าย ถ้ากระไร      
<span class="LineNumber"> 003 </span>เราพึงปลงผมและหนวด นุ่งห่มผ้ากาสาวพัสตร์ออกบวชเป็นบรรพชิต สมัยต่อมา เขาละกอง   
<span class="LineNumber"> 004 </span>โภคสมบัติน้อยใหญ่ ละเครือญาติน้อยใหญ่ ปลงผมและหนวด นุ่งห่มผ้ากาสาวพัสตร์ ออก   
<span class="LineNumber"> 005 </span>บวชเป็นบรรพชิต.
<span class="LineNumber"> 006 </span>		 ความเป็นผู้ถึงพร้อมด้วยสิกขาสาชีพ     
<span class="LineNumber"> 007 </span> 	[๔๕๕] เมื่อเขาบวชแล้ว ถึงพร้อมด้วยสิกขาและสาชีพของภิกษุทั้งหลาย ละการฆ่าสัตว์     
<span class="LineNumber"> 008 </span>เว้นขาดจากการฆ่าสัตว์วางทัณฑะ วางศาตราแล้ว มีความละอาย มีความเอ็นดู มีความกรุณาหวัง    
<span class="LineNumber"> 009 </span>ประโยชน์แก่สัตว์ทั้งปวงอยู่.   
<span class="LineNumber"> 010 </span>     ละการลักทรัพย์ เว้นขาดจากการลักทรัพย์ รับแต่ของที่เขาให้ ต้องการแต่ของที่เขาให้   
<span class="LineNumber"> 011 </span>ไม่ประพฤติตนเป็นขโมย เป็นผู้สะอาดอยู่. 
<span class="LineNumber"> 012 </span>     ละกรรมเป็นข้าศึกแก่พรหมจรรย์ ประพฤติพรหมจรรย์ ประพฤติห่างไกล เว้นขาดจาก   
<span class="LineNumber"> 013 </span>เมถุนอันเป็นกิจของชาวบ้าน.     
<span class="LineNumber"> 014 </span>     ละการพูดเท็จ เว้นขาดจากการพูดเท็จ พูดแต่คำจริง ดำรงคำสัตย์ พูดเป็นหลักฐาน 
<span class="LineNumber"> 015 </span>ควรเชื่อได้ ไม่พูดลวงโลก.      
<span class="LineNumber"> 016 </span>     ละคำส่อเสียด เว้นขาดจากการส่อเสียด ฟังจากข้างนี้แล้วไม่ไปบอกข้างโน้น เพื่อ
<span class="LineNumber"> 017 </span>ทำลายข้างนี้ หรือฟังจากข้างโน้นแล้วไม่มาบอกข้างนี้ เพื่อทำลายข้างโน้น สมานคน   
<span class="LineNumber"> 018 </span>ที่แตกร้าวกันแล้วบ้าง ส่งเสริมคนที่พร้อมเพรียงกันแล้วบ้าง ชอบคนผู้พร้อมเพรียงกัน ยินดี 
<span class="LineNumber"> 019 </span>ในคนผู้พร้อมเพรียงกัน เพลิดเพลินในคนผู้พร้อมเพรียงกัน กล่าวแต่คำที่ทำให้คนพร้อม
<span class="LineNumber"> 020 </span>เพรียงกัน.     
<span class="LineNumber"> 021 </span>     ลาคำหยาบ เว้นขาดจากคำหยาบ กล่าวแต่คำที่ไม่มีโทษ เพราะหู ชวนให้รัก จับใจ   
<span class="LineNumber"> 022 </span>เป็นของชาวเมือง อันคนส่วนมากใคร่ พอใจ. 
<span class="LineNumber"> 023 </span>     ละคำเพ้อเจ้อ เว้นขาดจากคำเพ้อเจ้อ พูดถูกกาล พูดแต่คำที่เป็นจริง พูดอิง    
<span class="LineNumber"> 024 </span>อรรถ พูดอิงธรรม พูดอิงวินัย พูดแต่คำมีหลักฐาน มีที่อ้าง มีที่กำหนด ประกอบด้วย  
<span class="LineNumber"> 025 </span>ประโยชน์ โดยกาลอันควร. 
