<span class="LineNumber"> 001 </span>			 พระสุตตันตปิฏก    
<span class="LineNumber"> 002 </span>			    เล่ม ๑  
<span class="LineNumber"> 003 </span>			      ทีฆนิกาย สีลขันธวรรค
<span class="LineNumber"> 004 </span>ขอนอบน้อมแด่พระผู้มีพระภาคอรหันตสัมมาสัมพุทธเจ้าพระองค์นั้น    
<span class="LineNumber"> 005 </span>			๑. พรหมชาลสูตร     
<span class="LineNumber"> 006 </span>			เรื่องสุปปิยปริพาชกกับพรหมทัตตมานพ      
<span class="LineNumber"> 007 </span>	[๑] ข้าพเจ้าได้สดับมาอย่างนี้
<span class="LineNumber"> 008 </span>	สมัยหนึ่ง พระผู้มีพระภาค เสด็จดำเนินทางไกลระหว่างกรุงราชคฤห์กับเมืองนาฬันทา    
<span class="LineNumber"> 009 </span>พร้อมด้วยภิกษุสงฆ์หมู่ใหญ่ประมาณ ๕๐๐ รูป แม้สุปปิยปริพาชกก็ได้เดินทางไกลระหว่างกรุง 
<span class="LineNumber"> 010 </span>ราชคฤห์กับเมืองนาฬันทา พร้อมด้วยพรหมทัตตมาณพผู้อันเตวาสิก. ได้ยินว่าในระหว่างทางนั้น.      
<span class="LineNumber"> 011 </span>สุปปิยปริพาชก กล่าวติพระพุทธเจ้า ติพระธรรม ติพระสงฆ์ โดยอเนกปริยาย ส่วน    
<span class="LineNumber"> 012 </span>พรหมทัตตมาณพอันเตวาสิกของสุปปิยปริพาชก กล่าวชมพระพุทธเจ้า ชมพระธรรม ชม
<span class="LineNumber"> 013 </span>พระสงฆ์ โดยอเนกปริยาย อาจารย์และอันเตวาสิกทั้งสองนั้น มีถ้อยคำเป็นข้าศึกแก่กันโดยตรง
<span class="LineNumber"> 014 </span>ฉะนี้ เดินตามพระผู้มีพระภาคและภิกษุสงฆ์ไปข้างหลังๆ ลำดับนั้น พระผู้มีพระภาคเสด็จ    
<span class="LineNumber"> 015 </span>เข้าไปประทับแรมราตรีหนึ่ง ณ พระตำหนักหลวง ในพระราชอุทยาน อัมพลัฏฐิกาพร้อมด้วย
<span class="LineNumber"> 016 </span>ภิกษุสงฆ์ แม้สุปปิยปริพาชก ก็ได้เข้าพักแรมราตรีหนึ่ง ใกล้พระตำหนักหลวงในพระราชอุทยาน
<span class="LineNumber"> 017 </span>อัมพลัฏฐิกา กับพรหมทัตตมาณพผู้อันเตวาสิก ได้ยินว่าแม้ ณ ที่นั้น สุปปิยปริพาชก ก็กล่าว      
<span class="LineNumber"> 018 </span>ติพระพุทธเจ้า ติพระธรรม ติพระสงฆ์โดยอเนกปริยาย ส่วนพรหมทัตตมาณพ อันเตวาสิก   
<span class="LineNumber"> 019 </span>ของสุปปิยปริพาชก กล่าวชมพระพุทธเจ้า ชมพระธรรม ชมพระสงฆ์ โดยอเนกปริยาย 
