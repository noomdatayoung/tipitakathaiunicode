<span class="LineNumber"> 001 </span>ชิวหาใหญ่ ๑ จึงยังเคลือบแคลงสงสัย ไม่เชื่อไม่เลื่อมใสอยู่ ทันใดนั้น จึงทรงบันดาล    
<span class="LineNumber"> 002 </span>อิทธาภิสังขาร ให้อัมพัฏฐมาณพได้เห็นพระคุยหะเร้นอยู่ในฝัก และทรงแลบพระชิวหาสอด
<span class="LineNumber"> 003 </span>เข้าช่องพระกรรณทั้ง ๒ กลับไปมา สอดเข้าช่องพระนาสิกทั้ง ๒ กลับไปมา แผ่ปิดจนมิดมณฑล   
<span class="LineNumber"> 004 </span>พระนลาต.      
<span class="LineNumber"> 005 </span>	[๑๗๑] ครั้งนั้น อัมพัฏฐมาณพคิดว่า พระสมณโคดมประกอบด้วยมหาปุริสลักษณะ    
<span class="LineNumber"> 006 </span>๓๒ ประการบริบูรณ์ไม่บกพร่อง ดังนี้แล้วจึงได้ทูลลาพระผู้มีพระภาคว่า ข้าแต่พระโคดมผู้เจริญ   
<span class="LineNumber"> 007 </span>ข้าพเจ้าขอทูลลาไป ณ บัดนี้ ข้าพเจ้ามีกิจมาก มีธุระมาก.  
<span class="LineNumber"> 008 </span>	ดูกรอัมพัฏฐะ เธอจงสำคัญกาลอันควรบัดนี้ แล้วอัมพัฏฐมาณพก็ขึ้นรถม้ากลับไป.
<span class="LineNumber"> 009 </span>			โปกขรสาติพราหมณ์   
<span class="LineNumber"> 010 </span>	[๑๗๒] สมัยนั้น พราหมณ์โปกขรสาติลุกออกมานั่งคอยรับอัมพัฏฐมาณพอยู่ ณ อาราม
<span class="LineNumber"> 011 </span>ของตน พร้อมด้วยพราหมณ์หมู่ใหญ่ ฝ่ายอัมพัฏฐมาณพขับรถไปอารามของตนจนสุดทางที่รถ 
<span class="LineNumber"> 012 </span>ไปได้ แล้วลงเดินเข้าไปหาพราหมณ์โปกขรสาติ ไหว้แล้วนั่งอยู่ ณ ที่ควรส่วนข้างหนึ่ง.    
<span class="LineNumber"> 013 </span>พราหมณ์โปกขรสาติถามว่า พ่ออัมพัฏฐะ พ่อได้เห็นพระโคดมผู้เจริญพระองค์นั้นแล้วหรือ?    
<span class="LineNumber"> 014 </span>	ได้เห็นแล้ว ท่าน.      
<span class="LineNumber"> 015 </span>	ก็เกียรติศัพท์ของท่านพระโคดมพระองค์นั้นที่ขจรไป จริงตามนั้น ไม่เป็นอย่างอื่นหรือ      
<span class="LineNumber"> 016 </span>ท่านพระโคดมพระองค์นั้นทรงคุณเช่นนั้นจริง ไม่เป็นอย่างอื่นหรือ. 
<span class="LineNumber"> 017 </span>	เกียรติศัพท์ของท่านพระโคดมพระองค์นั้นที่ขจรไป จริงตามนั้น ไม่เป็นอย่างอื่นเลย  
<span class="LineNumber"> 018 </span>ท่านพระโคดมพระองค์นั้นทรงคุณเช่นนั้นจริง ไม่เป็นอย่างอื่นเลย และประกอบด้วยมหาปุริส 
<span class="LineNumber"> 019 </span>ลักษณะ ๓๒ ประการ บริบูรณ์ไม่บกพร่อง.     
<span class="LineNumber"> 020 </span>	พ่อได้สนทนาปราศรัยอะไร ด้วยหรือไม่?  
<span class="LineNumber"> 021 </span>	ได้สนทนาปราศรัยด้วยทีเดียว.   
<span class="LineNumber"> 022 </span>	พ่อได้สนทนาปราศรัยอย่างไรบ้าง?
<span class="LineNumber"> 023 </span>	ทันใดนั้นอัมพัฏฐมาณพได้เล่าเรื่องเท่าที่ตนได้สนทนาปราศรัยกับพระผู้มีพระภาค ให้ 
<span class="LineNumber"> 024 </span>พราหมณ์โปกขรสาติทราบทุกประการ.  
