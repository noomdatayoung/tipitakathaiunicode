<span class="LineNumber"> 001 </span>	๔. ทรงมีกำลัง ทรงสมบูรณ์ด้วยเสนามีองค์ ๔ ซึ่งอยู่ในวินัย คอยปฏิบัติตามพระราช   
<span class="LineNumber"> 002 </span>บัญชา มีพระบรมเดชานุภาพดังว่าจะเผาผลาญราชศัตรูได้ด้วยพระราชอิสริยยศ.  
<span class="LineNumber"> 003 </span>	๕. ทรงพระราชศรัทธา เป็นทายก เป็นทานบดี มิได้ปิดประตู เป็นดุจบ่อที่ลงดื่ม
<span class="LineNumber"> 004 </span>ของสมณพราหมณ์ คนกำพร้า คนเดินทาง วณิพก และยาจก ทรงบำเพ็ญพระราชกุศล    
<span class="LineNumber"> 005 </span>	๖. ได้ทรงศึกษาทรงสดับเรื่องนั้นๆ มาก.
<span class="LineNumber"> 006 </span>	๗. ทรงทราบอรรถแห่งข้อที่ทรงศึกษาและภาษิตนั้นๆ ว่า นี้อรรถแห่งภาษิตนี้ นี้อรรถ  
<span class="LineNumber"> 007 </span>แห่งภาษิตนี้. 
<span class="LineNumber"> 008 </span>	๘. ทรงเป็นบัณฑิต เฉียบแหลม ทรงพระปรีชาสามารถ ทรงพระราชดำริอรรถอันเป็น   
<span class="LineNumber"> 009 </span>อดีต อนาคต และปัจจุบันได้.  
<span class="LineNumber"> 010 </span>	พระเจ้ามหาวิชิตราช ทรงประกอบด้วยองค์ ๘ ประการดังกล่าวนี้ องค์ ๘ ประการ  
<span class="LineNumber"> 011 </span>แม้เหล่านี้ จัดเป็นบริวารแห่งยัญนั้นโดยแท้ ด้วยประการดังนี้    
<span class="LineNumber"> 012 </span>	[๒๐๙] พราหมณ์ปุโรหิตประกอบด้วยองค์ ๔ ประการ 
<span class="LineNumber"> 013 </span>	๑. เป็นอุภโตสุชาตทั้งฝ่ายมารดาและบิดา มีครรภ์เป็นที่ถือปฏิสนธิหมดจดดีตลอด ๗    
<span class="LineNumber"> 014 </span>ชั่วบรรพบุรุษ ไม่มีใครจะคัดค้าน ติเตียน ด้วยอ้างถึงชาติได้.    
<span class="LineNumber"> 015 </span>	๒. เป็นผู้เล่าเรียน ทรงจำมนต์ รู้จบไตรเพท พร้อมทั้งคัมภีร์นิฆัณฑุ คัมภีร์เกตุภะ
<span class="LineNumber"> 016 </span>พร้อมทั้งประเภทอักษร มีคัมภีร์อิติหาสเป็นที่ ๕ เป็นผู้เข้าใจตัวบท เป็นผู้เข้าใจไวยากรณ์    
<span class="LineNumber"> 017 </span>ชำนาญในคัมภีร์โลกายตะ และมหาปุริสลักษณะ.  
<span class="LineNumber"> 018 </span>	๓. เป็นผู้มีศีล มีศีลยั่งยืน ประกอบด้วยศีลยั่งยืน. 
<span class="LineNumber"> 019 </span>	๔. เป็นบัณฑิต เฉียบแหลม มีปัญญา เป็นที่ ๑ หรือที่ ๒ ของพวกปฏิคาหกผู้รับ 
<span class="LineNumber"> 020 </span>บูชาด้วยกัน.  
<span class="LineNumber"> 021 </span>	พราหมณ์ปุโรหิตประกอบด้วยองค์ ๔ ดังแสดงมานี้ องค์ ๔ ประการ แม้เหล่านี้ จัดเป็น  
<span class="LineNumber"> 022 </span>บริวารแห่งยัญนั้นโดยแท้ ด้วยประการดังนี้. 
<span class="LineNumber"> 023 </span>			    ยัญญสัมปทา ๓ มีบริวาร ๑๖     
<span class="LineNumber"> 024 </span>	[๒๑๐] ดูกรพราหมณ์ ลำดับนั้นแล พราหมณ์ปุโรหิตได้แสดงยัญวิธี ๓ ประการ     
<span class="LineNumber"> 025 </span>ถวายพระเจ้ามหาวิชิตราชก่อนทรงบูชายัญว่า.  
