<span class="LineNumber"> 001 </span>๓. พระสมณโคดม ละกรรมเป็นข้าศึกแก่พรหมจรรย์ ประพฤติพรหมจรรย์ ประพฤติ 
<span class="LineNumber"> 002 </span>ห่างไกล เว้นขาดจากเมถุนอันเป็นกิจของชาวบ้าน.     
<span class="LineNumber"> 003 </span>	[๔] ดูกรภิกษุทั้งหลาย  อีกอย่างหนึ่ง เมื่อปุถุชนกล่าวชมตถาคต พึงกล่าวเช่นนี้ว่า      
<span class="LineNumber"> 004 </span>๔. พระสมณโคดม ละการพูดเท็จ เว้นขาดจากการพูดเท็จ พูดแต่คำจริง ดำรงคำสัตย์   
<span class="LineNumber"> 005 </span>มีถ้อยคำเป็นหลักฐาน ควรเชื่อได้ ไม่พูดลวงโลก.    
<span class="LineNumber"> 006 </span>๕. พระสมณโคดม ละคำส่อเสียด เว้นขาดจากคำส่อเสียด ฟังจากข้างนี้แล้วไม่ไป     
<span class="LineNumber"> 007 </span>บอกข้างโน้น  เพื่อให้คนหมู่นี้แตกร้าวกัน หรือฟังจากข้างโน้น  แล้วไม่มาบอกข้างนี้ เพื่อให้  
<span class="LineNumber"> 008 </span>คนหมู่โน้นแตกร้าวกัน สมานคนที่แตกร้าวกันแล้วบ้าง ส่งเสริมคนที่พร้อมเพรียงกันแล้วบ้าง
<span class="LineNumber"> 009 </span>ชอบคนผู้พร้อมเพรียงกัน ยินดีในคนผู้พร้อมเพรียงกัน เพลิดเพลินในคนผู้พร้อมเพรียงกัน   
<span class="LineNumber"> 010 </span>กล่าวแต่คำที่ทำให้คนพร้อมเพรียงกัน.
<span class="LineNumber"> 011 </span>๖. พระสมณโคดม ละคำหยาบ เว้นขาดจากคำหยาบ กล่าวแต่คำที่ไม่มีโทษ
<span class="LineNumber"> 012 </span>เพราะหู ชวนให้รัก จับใจ เป็นของชาวเมือง คนส่วนมากรักใคร่พอใจ.  
<span class="LineNumber"> 013 </span>๗. พระสมณโคดม ละคำเพ้อเจ้อ เว้นขาดจากคำเพ้อเจ้อ พูดถูกกาล พูดแต่คำ  
<span class="LineNumber"> 014 </span>ที่เป็นจริง พูดอิงอรรถ พูดอิงธรรม พูดอิงวินัย พูดแต่คำมีหลักฐานมีที่อ้าง มีที่กำหนด 
<span class="LineNumber"> 015 </span>ประกอบด้วยประโยชน์ โดยกาลอันควร.   
<span class="LineNumber"> 016 </span>	[๕] ๘. พระสมณโคดม เว้นขาดจากการพรากพืชคาม และภูตคาม     
<span class="LineNumber"> 017 </span>	[๖] ๙. พระสมณโคดม ฉันหนเดียว เว้นการฉันในราตรี งดจากการฉันในเวลาวิกาล.  
<span class="LineNumber"> 018 </span> ๑๐. พระสมณโคดม เว้นขาดจากการฟ้อนรำ ขับร้อง ประโคมดนตรี และดูการเล่น  
<span class="LineNumber"> 019 </span>อันเป็นข้าศึกแก่กุศล.
<span class="LineNumber"> 020 </span> ๑๑. พระสมณโคดม เว้นขาดจากการทัดทรงประดับและตบแต่งร่างกาย ด้วยดอกไม้  
<span class="LineNumber"> 021 </span>ของหอมและเครื่องประเทืองผิว อันเป็นฐานแห่งการแต่งตัว.   
<span class="LineNumber"> 022 </span> ๑๒. พระสมณโคดม เว้นขาดจากการนั่งนอนบนที่นั่ง ที่นอนอันสูงใหญ่.
<span class="LineNumber"> 023 </span> ๑๓. พระสมณโคดม เว้นขาดจากการรับทองและเงิน.   
