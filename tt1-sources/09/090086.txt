<span class="LineNumber"> 001 </span>	อัมพัฏฐะ ทีนั้นพระเจ้าอุกกากราชทรงเปล่งพระอุทานว่า ท่านทั้งหลาย พวกกุมาร
<span class="LineNumber"> 002 </span>สามารถหนอ พวกกุมารสามารถยอดเยี่ยมหนอ.     
<span class="LineNumber"> 003 </span>	อัมพัฏฐะ ก็พวกที่ชื่อว่าศากยะปรากฏตั้งแต่กาลครั้งนั้นเป็นต้นมา และพระเจ้าอุกกากราช    
<span class="LineNumber"> 004 </span>พระองค์นั้น เป็นบรรพบุรุษของพวกศากยะ      
<span class="LineNumber"> 005 </span>	และพระเจ้าอุกกากราชมีนางทาสีคนหนึ่งชื่อทิสา นางคลอดบุตรคนหนึ่ง ชื่อกัณหะ
<span class="LineNumber"> 006 </span>กัณหะพอเกิดมาก็พูดได้ว่า แม่จงชำระฉัน จงให้ฉันอาบน้ำ แม่จ๋า ขอแม่จงปลดเปลื้องฉัน    
<span class="LineNumber"> 007 </span>จากสิ่งโสโครกนี้ ฉันเกิดมาเพื่อประโยชน์แก่แม่.   
<span class="LineNumber"> 008 </span>	อัมพัฏฐะ มนุษย์สมัยนี้เรียกปีศาจว่า ปีศาจ ฉันใด มนุษย์สมัยนั้นก็ฉันนั้น เรียกปีศาจ    
<span class="LineNumber"> 009 </span>ว่า คนดำ มนุษย์เหล่านั้นจึงกล่าวกันเช่นนี้ว่า ทารกนี้พอเกิดมาก็พูดได้ คนดำเกิดแล้ว  
<span class="LineNumber"> 010 </span>ปีศาจเกิดแล้ว. อัมพัฏฐะ ก็พวกที่ชื่อว่ากัณหายนะ ปรากฏตั้งแต่กาลครั้งนั้นเป็นต้นมา และ      
<span class="LineNumber"> 011 </span>กัณหะนั้นเป็นบรรพบุรุษของพวกกัณหายนะ.     
<span class="LineNumber"> 012 </span>	อัมพัฏฐะ เธอระลึกถึงโคตรเก่าแก่อันเป็นของมารดาบิดาดูเถิด พวกศากยะเป็นลูกเจ้า   
<span class="LineNumber"> 013 </span>เธอเป็นลูกทาสีของพวกศากยะ ด้วยประการฉะนี้แล.     
<span class="LineNumber"> 014 </span>			    ว่าด้วยวงศ์ของอัมพัฏฐมาณพ    
<span class="LineNumber"> 015 </span>	[๑๕๐] เมื่อพระผู้มีพระภาคตรัสอย่างนี้แล้ว มาณพเหล่านั้นได้กราบทูลพระผู้มีพระภาคว่า    
<span class="LineNumber"> 016 </span>พระโคดมผู้เจริญ ขอพระองค์อย่าทรงเหยียดหยามอัมพัฏฐมาณพด้วยพระวาทะว่าเป็นลูกทาสีให้   
<span class="LineNumber"> 017 </span>หนักนักเลย    
<span class="LineNumber"> 018 </span>	ข้าแต่พระโคดมผู้เจริญ อัมพัฏฐมาณพมีชาติดี เป็นบุตรผู้มีสกุล เป็นพหูสูต เจรจา   
<span class="LineNumber"> 019 </span>ไพเราะ เป็นบัณฑิต และเธอสามารถจะโต้ตอบในคำนี้กับพระโคดมผู้เจริญได้.   
<span class="LineNumber"> 020 </span>	ลำดับนั้น พระผู้มีพระภาคได้ตรัสกะมาณพเหล่านั้นว่า ถ้าพวกเธอคิดเช่นนี้ว่า อัมพัฏฐ     
<span class="LineNumber"> 021 </span>มาณพมีชาติทราม มิใช่บุตรผู้มีสกุล มีสุตะน้อย เจรจาไม่ไพเราะ มีปัญญาทราม และไม่สามารถ      
<span class="LineNumber"> 022 </span>จะโต้ตอบในคำนี้กับพระสมณโคดมได้ อัมพัฏฐมาณพจงหยุดเสียเถิด พวกเธอจงโต้ตอบกับเรา      
<span class="LineNumber"> 023 </span>ในคำนี้
<span class="LineNumber"> 024 </span>	ก็ถ้าพวกเธอคิดเช่นนี้ว่า อัมพัฏฐมาณพมีชาติดี เป็นบุตรผู้มีสกุล เป็นพหูสูตร เจรจา      
<span class="LineNumber"> 025 </span>ไพเราะ เป็นบัณฑิต และสามารถจะโต้ตอบในคำนี้กับพระสมณโคดมได้ พวกเธอจงหยุดเสียเถิด     
<span class="LineNumber"> 026 </span>อัมพัฏฐมาณพจงโต้ตอบกับเราในคำนี้.  
