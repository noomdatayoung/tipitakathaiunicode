<span class="LineNumber"> 001 </span>	ไม่ควรบอกให้เลย พระโคดมผู้เจริญ.     
<span class="LineNumber"> 002 </span>	เขาควรถูกห้ามในหญิงทั้งหลายหรือไม่?  
<span class="LineNumber"> 003 </span>	เขาควรถูกห้ามทีเดียว พระโคดมผู้เจริญ.
<span class="LineNumber"> 004 </span>	[๑๕๘] อัมพัฏฐะ เธอจะสำคัญความข้อนั้นเป็นไฉน กษัตริย์ทั้งหลาย ในโลกนี้   
<span class="LineNumber"> 005 </span>พึงปลงเกศากษัตริย์องค์หนึ่ง มอมด้วยเถ้า แล้วเนรเทศเสียจากแว่นแคว้นหรือจากเมืองเพราะ 
<span class="LineNumber"> 006 </span>โทษบางอย่าง เขาจะควรได้ที่นั่งหรือน้ำในหมู่พราหมณ์บ้างหรือไม่? 
<span class="LineNumber"> 007 </span>	ควรได้ พระโคดมผู้เจริญ.
<span class="LineNumber"> 008 </span>	พวกพราหมณ์ควรเชิญเขาให้บริโภคในการเลี้ยงเพื่อผู้ตาย ในการเลี้ยงเพื่อการมงคล    
<span class="LineNumber"> 009 </span>ในการเลี้ยงเพื่อยัญพิธี หรือในการเลี้ยงเพื่อแขกได้บ้างหรือไม่? 
<span class="LineNumber"> 010 </span>	ควรเชิญให้เขาบริโภคได้ พระโคดมผู้เจริญ.     
<span class="LineNumber"> 011 </span>	พวกพราหมณ์ควรบอกมนต์ให้เขาหรือไม่?   
<span class="LineNumber"> 012 </span>	ควรบอกให้ พระโคดมผู้เจริญ.    
<span class="LineNumber"> 013 </span>	เขาควรถูกห้ามในหญิงทั้งหลายหรือไม่?  
<span class="LineNumber"> 014 </span>	เขาไม่ควรถูกห้ามเลย พระโคดมผู้เจริญ. 
<span class="LineNumber"> 015 </span>	ดูกรอัมพัฏฐะ กษัตริย์ย่อมถึงความเป็นผู้เลวอย่างยิ่ง เพราะเหตุที่ถูกกษัตริย์ด้วยกัน    
<span class="LineNumber"> 016 </span>ปลงพระเกศา มอมด้วยเถ้า แล้วเนรเทศเสียจากแว่นแคว้นหรือจากเมือง ดูกรอัมพัฏฐะ   
<span class="LineNumber"> 017 </span>แม้ในเมื่อกษัตริย์ถึงความเป็นคนเลวอย่างยิ่งเช่นนี้ พวกกษัตริย์ก็ยังประเสริฐ พวกพราหมณ์เลว  
<span class="LineNumber"> 018 </span>ด้วยประการฉะนี้.     
<span class="LineNumber"> 019 </span>	สมจริงดังคาถาที่สนังกุมารพรหมได้ภาษิตไว้ ดังนี้    
<span class="LineNumber"> 020 </span>			      คาถาสินังกุมารพรหม  
<span class="LineNumber"> 021 </span>	[๑๕๙] กษัตริย์เป็นผู้ประเสริฐที่สุด  
<span class="LineNumber"> 022 </span>	ในหมู่ชนผู้รังเกียจด้วยโคตร   
<span class="LineNumber"> 023 </span>	ท่านผู้ถึงพร้อมด้วยวิชชาและจรณะเป็นผู้ประเสริฐที่สุด      
<span class="LineNumber"> 024 </span>	ในหมู่เทวดาและมนุษย์.  
