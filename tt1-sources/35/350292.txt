<span class="LineNumber"> 001 </span>     [๖๓๓] คำว่า ละถีนมิทธะ ได้แล้ว มีอธิบายว่า ถีนะ มีอยู่ มิทธะมีอยู่
<span class="LineNumber"> 002 </span>     ใน ๒ อย่างนั้น ถีนะ เป็นไฉน
<span class="LineNumber"> 003 </span>     ความไม่สมประกอบ ความไม่ควรแก่การงาน ความท้อแท้ ความท้อถอยแห่งจิต 
<span class="LineNumber"> 004 </span>ความย่อหย่อน กิริยาที่ย่อหย่อน ภาวะที่ย่อหย่อน ความหดหู่ กิริยาที่หดหู่ ภาวะที่หดหู่ 
<span class="LineNumber"> 005 </span>แห่งจิต อันใด นี้เรียกว่า ถีนะ
<span class="LineNumber"> 006 </span>     มิทธะ เป็นไฉน
<span class="LineNumber"> 007 </span>     ความไม่สมประกอบ ความไม่ควรแก่การงาน ความง่วงซึม ความเฉื่อยชา ความซบเซา 
<span class="LineNumber"> 008 </span>ความหาวนอน ความหลับ ความโงกง่วง ความหลับกิริยาที่หลับ ภาวะที่หลับแห่งเจตสิก 
<span class="LineNumber"> 009 </span>อันใด นี้เรียกว่า มิทธะ
<span class="LineNumber"> 010 </span>     ถีนะและมิทธะนี้ สงบ ระงับ เข้าไประงับ ดับไป ดับไปอย่างราบคาบถูกทำให้
<span class="LineNumber"> 011 </span>พินาศไป ถูกทำให้พินาศไปด้วยดี ถูกทำให้เหือดแห้ง ถูกทำให้เหือดแห้งไปด้วยดี ถูกทำให้
<span class="LineNumber"> 012 </span>มีที่สุดปราศไปแล้ว ด้วยเหตุนั้น จึงเรียกว่า ละถีนมิทธะได้แล้ว ด้วยประการฉะนี้
<span class="LineNumber"> 013 </span>     [๖๓๔] คำว่า เป็นผู้ปราศจากถีนมิทธะ มีอธิบายว่า ชื่อว่า เป็นผู้ปราศจากถีนมิทธะ
<span class="LineNumber"> 014 </span>เพราะถีนมิทธะนั้นอันภิกษุนั้นสละแล้ว คายแล้ว ปล่อยแล้ว ละแล้ว สละคืนแล้ว 
<span class="LineNumber"> 015 </span>ละแล้วและสละคืนแล้ว ด้วยเหตุนั้น จึงเรียกว่าเป็นผู้ปราศจากถีนมิทธะ ด้วยประการฉะนี้
<span class="LineNumber"> 016 </span>     บทว่า อยู่ มีอธิบายว่า สืบเนื่องกันอยู่ ฯลฯ พักอยู่ ด้วยเหตุนั้น จึงเรียกว่า อยู่
<span class="LineNumber"> 017 </span>     [๖๓๕] บทว่า มีอาโลกสัญญา มีอธิบายว่า สัญญา เป็นไฉน
<span class="LineNumber"> 018 </span>     การจำ กิริยาที่จำ ความจำ อันใด นี้เรียกว่า สัญญา สัญญานี้ สว่างเปิดเผย 
<span class="LineNumber"> 019 </span>บริสุทธิ์ ผ่องแผ้ว ด้วยเหตุนั้น จึงเรียกว่า มีอาโลกสัญญา
<span class="LineNumber"> 020 </span>     [๖๓๖] บทว่า มีสติสัมปชัญญะ มีอธิบายว่า สติ เป็นไฉน
<span class="LineNumber"> 021 </span>     สติ ความตามระลึก ฯลฯ สัมมาสติ อันใด นี้เรียกว่า สติ
<span class="LineNumber"> 022 </span>     สัมปชัญญะ เป็นไฉน
<span class="LineNumber"> 023 </span>     ปัญญา กิริยาที่รู้ชัด ฯลฯ ความไม่หลง ความวิจัยธรรม สัมมาทิฏฐิอันใด นี้เรียกว่า 
<span class="LineNumber"> 024 </span>สัมปชัญญะ
<span class="LineNumber"> 025 </span>     ภิกษุ เป็นผู้เข้าไปถึงแล้ว ฯลฯ ประกอบแล้ว ด้วยสติและสัมปชัญญะนี้ ด้วยเหตุนั้น 
<span class="LineNumber"> 026 </span>จึงเรียกว่า มีสติสัมปชัญญะ ด้วยประการฉะนี้
