<span class="LineNumber"> 001 </span>เป็นผู้มีความชำนาญคงที่ พระนครชื่อว่าหงสวดี พระบรมกษัตริย์
<span class="LineNumber"> 002 </span>พระนามว่าอานนท์ เป็นพระชนกของพระปทุมุตรศาสดา พระนาง
<span class="LineNumber"> 003 </span>สุชาดา เป็นพระพุทธชนนี พระองค์ทรงครอบครองอาคารสถานอยู่
<span class="LineNumber"> 004 </span>เก้าหมื่นปี ทรงมีปราสาทอันประเสริฐ ๓ ปราสาท ชื่อนารี พาหนะ
<span class="LineNumber"> 005 </span>และยศวดี มีพระสนมนารีกำนัลในสี่หมื่นสามพันนาง ล้วนประดับ
<span class="LineNumber"> 006 </span>ประดาสวยงาม พระอัครมเหสีพระนามว่าวสุลทัตตา พระราชโอรส 
<span class="LineNumber"> 007 </span>พระนามว่าอุตระ พระองค์ทรงเห็นนิมิต ๔ ประการ จึงเสด็จออก 
<span class="LineNumber"> 008 </span>ผนวชพร้อมด้วยปราสาท ทรงบำเพ็ญเพียรอยู่ ๗ วัน พระปทุมุตร
<span class="LineNumber"> 009 </span>บรมศาสดามหาวีรเจ้า อันพรหมทูลอาราธนาแล้ว ทรงประกาศ
<span class="LineNumber"> 010 </span>พระธรรมจักร ณ มิถิลาราชอุทยานอันประเสริฐ ทรงมีพระเทวิลเถระ
<span class="LineNumber"> 011 </span>และพระสุชาตเถระ เป็นพระอัครสาวก พระเถระชื่อว่าสุมนะ เป็น
<span class="LineNumber"> 012 </span>พุทธอุปัฏฐาก พระอมิตาเถรีและพระอสมาเถรี เป็นพระอัครสาวิกา 
<span class="LineNumber"> 013 </span>ไม้โพธิพฤกษ์ของพระองค์เรียกกันว่าไม้สน อมิตอุบาสกและติสส 
<span class="LineNumber"> 014 </span>อุบาสก เป็นอัครอุปัฏฐาก อุหัตถาอุบาสิกาและสุจิตราอุบาสิกา 
<span class="LineNumber"> 015 </span>เป็นอัครอุปัฏฐายิกา พระมหามุนีทรงมีพระองค์สูง ๕๘ ศอก มี 
<span class="LineNumber"> 016 </span>พระรัศมีงามเช่นกับทองคำล้ำค่า มีพระลักษณะประเสริฐ ๓๒ ประการ 
<span class="LineNumber"> 017 </span>พระรัศมีของพระองค์แผ่ไป ๑๒ โยชน์ โดยรอบกำแพง บานประตู 
<span class="LineNumber"> 018 </span>ฝาเรือน ต้นไม้ และภูเขาสูงเทียมฟ้า กำบังไม่ได้ ครั้งนั้น มนุษย์ 
<span class="LineNumber"> 019 </span>ทั้งหลายมีอายุแสนปี พระองค์ดำรงพระชนมายุอยู่เท่านั้น ทรงตัด 
<span class="LineNumber"> 020 </span>ความสงสัยทั้งปวง ช่วยหมู่ชนให้ข้ามพ้นวัฏฏสงสารได้มากมาย ทรง 
<span class="LineNumber"> 021 </span>รุ่งเรืองดังกองไฟแล้วเสด็จนิพพาน พร้อมด้วยพระสาวก พระ
<span class="LineNumber"> 022 </span>ปทุมุตรพุทธชินเจ้า เสด็จนิพพาน ณ นันทาราม พระสถูปอัน
<span class="LineNumber"> 023 </span>ประเสริฐของพระองค์ สูง ๑๒ โยชน์ ประดิษฐานอยู่ในนันทารามนั้น 
<span class="LineNumber"> 024 </span>ฉะนี้แล.
<span class="LineNumber"> 025 </span>จบ ปทุมุตรพุทธวงศ์ที่ ๑๐
