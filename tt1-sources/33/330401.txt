<span class="LineNumber"> 001 </span>มัจฉราชจริยาที่ ๑๐
<span class="LineNumber"> 002 </span>ว่าด้วยจริยาวัตรของพระยาปลา
<span class="LineNumber"> 003 </span>[๓๐] อีกเรื่องหนึ่ง ในกาลเมื่อเราเป็นพระยาปลาอยู่ในสระใหญ่น้ำในสระ 
<span class="LineNumber"> 004 </span>แห้งขอด เพราะแสงพระอาทิตย์ในฤดูร้อน ที่นั้นกา แร้ง นกกระสา
<span class="LineNumber"> 005 </span>นกตะกรุมและเหยี่ยว มาคอยจับปลากินทั้งกลางวันกลางคืน ใน
<span class="LineNumber"> 006 </span>กาลนั้น เราคิดอย่างนี้ว่า เรากับหมู่ญาติถูกบีบคั้น จะพึงเปลื้องหมู่ 
<span class="LineNumber"> 007 </span>ญาติให้พ้นจากทุกข์ได้ด้วยอุบายอะไรหนอ เราคิดแล้ว ได้เห็น
<span class="LineNumber"> 008 </span>ความสัตย์อันเป็นอรรถเป็นธรรมว่า เป็นที่พึ่งของหมู่ญาติได้ เราตั้ง 
<span class="LineNumber"> 009 </span>อยู่ในความสัตย์แล้ว จะเปลื้องความพินาศใหญ่ของหมู่ญาตินั้นได้
<span class="LineNumber"> 010 </span>เรานึกถึงธรรมของสัตบุรุษ คิดถึงการไม่เบียดเบียนสัตว์ อันยั่งยืน 
<span class="LineNumber"> 011 </span>เที่ยงแท้ในโลก ซึ่งเป็นประโยชน์อย่างยิ่งได้ แล้วได้กระทำสัจจ
<span class="LineNumber"> 012 </span>กิริยาว่า ตั้งแต่เราระลึกตนได้ ตั้งแต่เรารู้ความมาจนถึงบัดนี้ เรา 
<span class="LineNumber"> 013 </span>ไม่รู้สึกว่าแกล้งเบียดเบียนสัตว์แม้ตัวหนึ่งให้ได้รับความลำบากเลย
<span class="LineNumber"> 014 </span>ด้วยสัจจวาจานี้ ขอเมฆจงยังฝนให้ตกห่าใหญ่ แน่ะเมฆ ท่านจง 
<span class="LineNumber"> 015 </span>เปล่งสายฟ้าคำรามให้ฝนตกจงทำขุมทรัพย์ของกาให้พินาศไป ท่านจง
<span class="LineNumber"> 016 </span>ยังกาให้เดือดร้อนด้วยความโศก จงปลดเปลื้องฝูงปลาจากความโศก 
<span class="LineNumber"> 017 </span>พร้อมกับเมื่อเราทำสัจจกิริยา เมฆส่งเสียงสนั่นครั่นครื้น ยังฝนให้
<span class="LineNumber"> 018 </span>ตกครู่เดียว ก็เต็มเปี่ยมทั้งที่ดอนและที่ลุ่ม ครั้นเราทำความเพียร
<span class="LineNumber"> 019 </span>อย่างสูงสุด อันเป็นความสัตย์อย่างประเสริฐเห็นปานนี้แล้ว อาศัย 
<span class="LineNumber"> 020 </span>กำลังอานุภาพความสัตย์ จึงยังให้ฝนตกห่าใหญ่ผู้เสมอด้วยความ 
<span class="LineNumber"> 021 </span>สัตย์ของเราไม่มี นี้เป็นสัจจบารมีของเราฉะนี้แล. 
<span class="LineNumber"> 022 </span>จบมัจฉราชจริยาที่ ๑๐
