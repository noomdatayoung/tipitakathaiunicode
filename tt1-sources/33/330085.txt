<span class="LineNumber"> 001 </span>ทราบว่า ท่านพระปังสุกูลปูชกเถระได้ภาษิตคาถาเหล่านี้ ด้วยประการฉะนี้แล.
<span class="LineNumber"> 002 </span>จบ ปังสุกูลปูชกเถราปทาน. 
<span class="LineNumber"> 003 </span>โกรัณฑปุปผิยเถราปทานที่๓
<span class="LineNumber"> 004 </span>ว่าด้วยผลแห่งการถวายดอกหงอนไก่
<span class="LineNumber"> 005 </span>[๘๓] เมื่อก่อน เรากับบิดาและปู่ เป็นคนทำงานในป่า เลี้ยงชีพด้วยการ 
<span class="LineNumber"> 006 </span>ฆ่าปศุสัตว์ กุศลกรรมของเราไม่มี พระผู้นำชั้นเยี่ยมของโลก 
<span class="LineNumber"> 007 </span>พระนามว่าติสสะ ผู้มีพระปัญญาจักษุ ทรงแสดงรอยพระบาท 
<span class="LineNumber"> 008 </span>๓ รอยไว้ใกล้ที่อยู่ของเรา ด้วยทรงพระอนุเคราะห์ เราเห็นรอย
<span class="LineNumber"> 009 </span>พระบาทของพระศาสดาพระนามว่าติสสะที่ทรงเหยียบไว้ เป็นผู้ 
<span class="LineNumber"> 010 </span>ร่าเริงมีจิตบันเทิง ยังจิตให้เลื่อมใสในรอยพระบาท เราเห็นต้น
<span class="LineNumber"> 011 </span>หงอนไก่งอกงามอยู่มีดอกบาน จึงเก็บใส่ผะอบมาบูชารอยพระบาท
<span class="LineNumber"> 012 </span>อันประเสริฐสุด ด้วยกรรมที่ทำไว้ดีแล้วนั้น และด้วยการตั้งเจตน์
<span class="LineNumber"> 013 </span>จำนงไว้เราละร่างมนุษย์แล้ว ได้ไปสวรรค์ชั้นดาวดึงส์ เราเข้าถึง
<span class="LineNumber"> 014 </span>กำเนิดใดๆ คือ เป็นเทวดาหรือมนุษย์ในกำเนิดนั้นๆ เรามีผิว
<span class="LineNumber"> 015 </span>พรรณเหมือนดอกหงอนไก่ มีรัศมีซ่านออกจากตัว ในกัปที่ ๙๒
<span class="LineNumber"> 016 </span>แต่กัปนี้ เราได้ทำกรรมใดในกาลนั้น ด้วยกรรมนั้น เราไม่รู้จัก
<span class="LineNumber"> 017 </span>ทุคติเลย นี้เป็นผลแห่งการบูชารอยพระพุทธบาท เราเผากิเลส 
<span class="LineNumber"> 018 </span>ทั้งหลายแล้ว ... พระพุทธศาสนาเราได้ทำเสร็จแล้ว ดังนี้. 
<span class="LineNumber"> 019 </span>ทราบว่า ท่านพระโกรัณฑปุปผิยเถระได้ภาษิตคาถาเหล่านี้ ด้วยประการฉะนี้แล.
<span class="LineNumber"> 020 </span>จบ โกรัณฑปุปผิยเถราปทาน.
