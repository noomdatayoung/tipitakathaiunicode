<span class="LineNumber"> 001 </span>ปราศจากใจที่ชั่วช้า มีอาสวะสิ้นไปทั้งหมด บัดนี้ภพใหม่ไม่มีอีก 
<span class="LineNumber"> 002 </span>ดิฉันเผากิเลสทั้งหลายแล้ว ... พระพุทธศาสนาดิฉันได้ทำเสร็จแล้ว.
<span class="LineNumber"> 003 </span>ทราบว่า ท่านพระนฬมาลิกาภิกษุณีได้กล่าวคาถาเหล่านี้ ด้วยประการฉะนี้แล. 
<span class="LineNumber"> 004 </span>จบ นฬมาลิกาเถริยาปทาน.
<span class="LineNumber"> 005 </span>มหาปชาบดีโคตมีเถริยาปทานที่ ๗
<span class="LineNumber"> 006 </span>ว่าด้วยบุพจริยาของพระมหาปชาบดีโคตมีเถรี
<span class="LineNumber"> 007 </span>[๑๕๗] ในกาลครั้งหนึ่ง พระผู้มีพระภาคผู้เป็นประทีปแก้วส่องโลกให้สว่าง
<span class="LineNumber"> 008 </span>ไสว เป็นนายสารถีฝึกนรชน ประทับอยู่ ณ กูฏาคารศาลาป่ามหา
<span class="LineNumber"> 009 </span>วันใกล้พระนครเวสาลี ครั้งนั้น พระมหาโคตมีภิกษุณีพระมาตุจฉา
<span class="LineNumber"> 010 </span>ของพระพิชิตมาร อยู่ในสำนักนางภิกษุณีในพระนครอันรื่นรมย์นั้น 
<span class="LineNumber"> 011 </span>พร้อมด้วยพระภิกษุณี ๕๐๐ องค์ ซึ่งล้วนแต่พ้นจากกิเลสแล้ว เมื่อ 
<span class="LineNumber"> 012 </span>พระมหาปชาบดีโคตมีนั้นอยู่ในที่สงัด ตรึกนึกคิดอย่างนี้ว่า การ
<span class="LineNumber"> 013 </span>ปรินิพพานของพระพุทธเจ้าก็ดี ของคู่พระอัครสาวกก็ดี ของพระ 
<span class="LineNumber"> 014 </span>ราหุลพระอานนท์และพระนันทะก็ดี เราไม่ได้เห็น เราอันพระโลก 
<span class="LineNumber"> 015 </span>นาถผู้แสวงหาคุณอันใหญ่ทรงอนุญาตแล้ว พึงปลงอายุสังขารแล้ว
<span class="LineNumber"> 016 </span>นิพพานก่อนเถิด พระภิกษุณีทั้ง ๕๐๐ องค์ ก็ได้ตรึกอย่างนั้น 
<span class="LineNumber"> 017 </span>เหมือนกัน แม้พระเขมาภิกษุณีเป็นต้น ก็ได้ตรึกเช่นนี้เหมือนกัน
<span class="LineNumber"> 018 </span>ครั้งนั้น เกิดแผ่นดินไหว กลองทิพย์ดังขึ้นเองทวยเทพที่สิงอยู่ใน
<span class="LineNumber"> 019 </span>สำนักของนางภิกษุณี ถูกความโศกบีบคั้น บ่นเพ้ออยู่อย่างน่าสงสาร 
<span class="LineNumber"> 020 </span>หลั่งน้ำตาแล้วในที่นั้น พระภิกษุณีทุกๆ องค์พร้อมด้วยทวยเทพเหล่า 
<span class="LineNumber"> 021 </span>นั้น เข้าไปหาพระมหาโคตมีภิกษุณี ซบศีรษะแทบเท้าแล้วกล่าวว่า
<span class="LineNumber"> 022 </span>ข้าแต่พระแม่เจ้า เพราะเรามีปกติอยู่ด้วยการเทียบเคียงในธรรม
