<span class="LineNumber"> 001 </span>[๔๗๔] พระผู้มีพระภาคตรัสตอบว่า ชนเหล่าใดกล่าวถึงสิ่งใด สิ่งนั้น ไม่มีแก่เรา 
<span class="LineNumber"> 002 </span>ชนเหล่าใดกล่าว ชนเหล่านั้นไม่ใช่เรา ดูกรมารผู้มีบาป ท่านจงรู้   อย่างนี้ ท่านย่อมไม่เห็นแม้ทาง
<span class="LineNumber"> 003 </span>ของเรา ฯ         
<span class="LineNumber"> 004 </span>    ลำดับนั้น มารผู้มีบาปเป็นทุกข์ เสียใจว่า พระผู้มีพระภาคทรงรู้จักเรา  พระสุคตทรง
<span class="LineNumber"> 005 </span>รู้จักเรา ดังนี้ จึงได้หายไปในที่นั้นนั่นเอง ฯ   
<span class="LineNumber"> 006 </span>		       รัชชสูตรที่ ๑๐        
<span class="LineNumber"> 007 </span>	[๔๗๕] สมัยหนึ่ง พระผู้มีพระภาคประทับอยู่ ณ กระท่อมอันตั้งอยู่ในป่า ในประเทศ
<span class="LineNumber"> 008 </span>หิมวันต์ แคว้นโกศล ฯ   
<span class="LineNumber"> 009 </span>    ครั้งนั้นแล พระผู้มีพระภาคประทับทรงพักผ่อนอยู่ในที่ลับได้ทรงปริวิตกว่า เราจะสามารถ
<span class="LineNumber"> 010 </span>เสวยรัชสมบัติโดยธรรม โดยที่ไม่เบียดเบียนเอง ไม่ใช่ให้ผู้อื่นเบียดเบียน ไม่ทำผู้อื่น
<span class="LineNumber"> 011 </span>ให้เสื่อมเอง ไม่ใช้ให้เขาทำผู้อื่นให้เสื่อม ไม่เศร้าโศกเอง ไม่ทำให้ผู้อื่นเศร้าโศกได้หรือไม่ ฯ
<span class="LineNumber"> 012 </span>	[๔๗๖] ครั้งนั้นแล มารผู้มีบาปทราบความปริวิตกแห่งพระหฤทัยของพระผู้มีพระภาค
<span class="LineNumber"> 013 </span>ด้วยจิตแล้ว เข้าไปเฝ้าพระผู้มีพระภาคถึงที่ประทับ  ครั้นแล้วจึง    กราบทูลพระผู้มีพระภาคว่า 
<span class="LineNumber"> 014 </span>ขอพระผู้มีพระภาคจงทรงเสวยรัชสมบัติเถิด พระเจ้าข้า    ขอพระสุคตจงเสวยรัชสมบัติโดย
<span class="LineNumber"> 015 </span>ธรรม โดยที่ไม่เบียดเบียนเอง ไม่ใช้ให้ผู้อื่นเบียดเบียน ไม่ทำให้ผู้อื่นเสื่อมเอง ไม่ใช้ให้เขา
<span class="LineNumber"> 016 </span>ทำคนอื่นให้เสื่อม ไม่เศร้าโศก      เอง ไม่ทำให้ผู้อื่นเศร้าโศก ฯ      
<span class="LineNumber"> 017 </span>    พระผู้มีพระภาคตรัสว่า ดูกรมารผู้มีบาป ท่านเห็นอะไรของเรา ทำไมจึงได้พูดกะเรา
<span class="LineNumber"> 018 </span>อย่างนี้ว่า ขอพระผู้มีพระภาคจงเสวยรัชสมบัติเถิด พระเจ้าข้า ขอพระสุคตจงเสวยรัชสมบัติ
<span class="LineNumber"> 019 </span>โดยธรรม โดยที่ไม่เบียดเบียนเอง ไม่ใช้ให้ผู้อื่นเบียดเบียนไม่ทำให้ผู้อื่นเสื่อมเอง ไม่ใช้ให้
<span class="LineNumber"> 020 </span>เขาทำผู้อื่นให้เสื่อม ไม่เศร้าโศกเอง ไม่ทำให้ผู้อื่น เศร้าโศก ฯ 
<span class="LineNumber"> 021 </span>    มารกราบทูลว่า พระเจ้าข้า อิทธิบาททั้ง ๔ พระองค์ทรงบำเพ็ญให้เจริญ   กระทำให้มาก 
<span class="LineNumber"> 022 </span>กระทำให้เป็นดุจยาน ทำให้เป็นวัตถุที่ตั้ง กระทำไม่หยุด สั่งสม    ปรารภด้วยดีแล้ว พระเจ้าข้า 
<span class="LineNumber"> 023 </span>ก็เมื่อพระองค์ทรงพระประสงค์ ทรงอธิษฐานภูเขา หลวงชื่อหิมพานต์ให้เป็นทองคำล้วน ภูเขานั้น
<span class="LineNumber"> 024 </span>ก็พึงเป็นทองคำล้วน ฯ         
