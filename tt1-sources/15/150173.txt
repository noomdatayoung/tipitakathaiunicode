<span class="LineNumber"> 001 </span>    ก็สมัยนั้นแล นางพราหมณีผู้มารดาของท่านพระพรหมเทวะถือการบูชาบิณฑะแก่พรหม
<span class="LineNumber"> 002 </span>มั่นคงเป็นนิตย์ ฯ      
<span class="LineNumber"> 003 </span>    ครั้งนั้นแล ท้าวสหัมบดีพรหมคิดว่า นางพราหมณีผู้มารดาของท่านพระพรหมเทวะนี้แล
<span class="LineNumber"> 004 </span> ถือการบูชาบิณฑะแก่พรหมมั่นคงเป็นนิตย์ ไฉนหนอ เราพึง   เข้าไปหานางแล้วทำให้สลดใจ ฯ        
<span class="LineNumber"> 005 </span>	[๕๖๕] ลำดับนั้น ท้าวสหัมบดีพรหมหายไปในพรหมโลกปรากฏแล้วใน     นิเวศน์ของ
<span class="LineNumber"> 006 </span>มารดาแห่งท่านพระพรหมเทวะ เปรียบเหมือนบุรุษผู้มีกำลังพึงเหยียดออกซึ่งแขนที่คู้เข้าแล้ว 
<span class="LineNumber"> 007 </span>หรือพึงคู้เข้าซึ่งแขนที่เหยียดออกแล้ว ฉะนั้น ฯ
<span class="LineNumber"> 008 </span>    ครั้งนั้นแล ท้าวสหัมบดีพรหมลอยอยู่ในอากาศ ได้กล่าวกะนางพราหมณี    ผู้มารดาของ
<span class="LineNumber"> 009 </span>ท่านพระพรหมเทวะด้วยคาถาทั้งหลายว่า  
<span class="LineNumber"> 010 </span>ดูกรนางพราหมณี ท่านถือการบูชาด้วยก้อนข้าวแก่พรหมใดมั่นคงเป็น
<span class="LineNumber"> 011 </span>นิตย์ พรหมโลกของพรหมนั้นอยู่ไกลจากที่นี้ ดูกรนางพราหมณี ภักษา
<span class="LineNumber"> 012 </span>ของพรหมไม่ใช่เช่นนี้ ท่านไม่รู้จักทางของพรหม ทำไมจึงบ่นถึงพรหม ฯ
<span class="LineNumber"> 013 </span>ดูกรนางพราหมณี ก็ท่านพระพรหมเทวะของท่านนั้น เป็นผู้หมดอุปธิ
<span class="LineNumber"> 014 </span>กิเลส ถึงความเป็นอติเทพ ไม่มีกิเลสเป็นเครื่องกังวล มีปรกติขอ 
<span class="LineNumber"> 015 </span>ไม่เลี้ยงดูผู้อื่น ท่านพระพรหมเทวะที่เข้าสู่เรือนของท่านเพื่อบิณฑบาต 
<span class="LineNumber"> 016 </span>เป็นผู้สมควรแก่บิณฑะที่บุคคลพึงนำาบูชา ถึงเวท มีตนอันอบรมแล้ว 
<span class="LineNumber"> 017 </span>สมควรแก่ทักษิณาทานของมนุษย์และเทวดาทั้งหลาย ลอยบาปเสียแล้ว 
<span class="LineNumber"> 018 </span>อันตัณหาและทิฐิไม่ฉาบทาแล้ว เป็นผู้เยือกเย็นกำลังเที่ยวแสวงหา
<span class="LineNumber"> 019 </span>อาหารอยู่ ฯ
<span class="LineNumber"> 020 </span>อดีตอนาคตไม่มีแก่ท่านพระพรหมเทวะนั้น ท่านพระพรหมเทวะเป็นผู้
<span class="LineNumber"> 021 </span>สงบระงับ ปราศจากควัน ไม่มีทุกข์ ไม่มีความหวัง วางอาชญาใน
<span class="LineNumber"> 022 </span>ปุถุชนผู้ยังมีความหวาดหวั่น และพระขีณาสพผู้มั่นคงแล้ว ขอท่าน
<span class="LineNumber"> 023 </span>พระพรหมเทวะนั้นจงบริโภคบิณฑบาตอันเลิศที่สำหรับบูชาพรหมของ
<span class="LineNumber"> 024 </span>ท่าน ฯ
<span class="LineNumber"> 025 </span>ท่านพระพรหมเทวะซึ่งเป็นผู้มีเสนามารไปปราศแล้ว มีจิตสงบระงับ ฝึก
<span class="LineNumber"> 026 </span>ตนแล้ว เที่ยวไปเหมือนช้างตัวประเสริฐ ไม่หวั่นไหว เป็นภิกษุมีศีล
<span class="LineNumber"> 027 </span>ดี มีจิตพ้นวิเศษแล้ว ขอท่านพระพรหมเทวะนั้น จงบริโภคบิณฑบาต
<span class="LineNumber"> 028 </span>อันเลิศที่สำหรับบูชาพรหมของท่าน ฯ
