<span class="LineNumber"> 001 </span>		       ทุติยวรรคที่ ๒        
<span class="LineNumber"> 002 </span>		     สนังกุมารสูตรที่ ๑      
<span class="LineNumber"> 003 </span>	[๖๐๖] ข้าพเจ้าได้สดับมาแล้วอย่างนี้       
<span class="LineNumber"> 004 </span>    สมัยหนึ่ง พระผู้มีพระภาคประทับอยู่ที่ฝั่งแม่น้ำสัปปินี เขตพระนครราชคฤห์ ฯ  
<span class="LineNumber"> 005 </span>    ครั้งนั้นแล สนังกุมารพรหม เมื่อราตรีปฐมยามล่วงไปแล้วมีรัศมีอันงดงามยิ่ง ยังฝั่ง
<span class="LineNumber"> 006 </span>แม่น้ำสัปปินีทั้งสิ้นให้สว่างแล้ว เข้าไปเฝ้าพระผู้มีพระภาคยังที่ประทับ ครั้นแล้วถวายอภิวาท
<span class="LineNumber"> 007 </span>พระผู้มีพระภาค แล้วได้ยืนอยู่ ณ ที่ควรส่วน ข้างหนึ่ง ฯ
<span class="LineNumber"> 008 </span>	[๖๐๗] สนังกุมารพรหม ยืนอยู่ ณ ที่ควรส่วนข้างหนึ่งแล้วได้ภาษิต คาถานี้ใน
<span class="LineNumber"> 009 </span>สำนักแห่งพระผู้มีพระภาคว่า
<span class="LineNumber"> 010 </span>กษัตริย์เป็นผู้ประเสริฐที่สุดในหมู่ชนผู้รังเกียจด้วยโคตร แต่ท่านผู้ถึง
<span class="LineNumber"> 011 </span>พร้อมด้วยวิชชาและจรณะ เป็นผู้ประเสริฐที่สุดในเทวดาและมนุษย์ ฯ
<span class="LineNumber"> 012 </span>	[๖๐๘] สนังกุมารพรหมได้กราบทูลคำนี้แล้ว พระศาสดาได้ทรงพอพระทัยแล้ว ฯ           
<span class="LineNumber"> 013 </span>    ครั้งนั้นแล สนังกุมารพรหมทราบว่า พระศาสดาทรงพอพระทัยต่อเรา  ถวายอภิวาท
<span class="LineNumber"> 014 </span>พระผู้มีพระภาค ทำประทักษิณแล้วอันตรธานไปในที่นั้นเอง ฯ       
<span class="LineNumber"> 015 </span>		      เทวทัตตสูตรที่ ๒       
<span class="LineNumber"> 016 </span>	[๖๐๙] ข้าพเจ้าได้สดับมาแล้วอย่างนี้       
<span class="LineNumber"> 017 </span>    สมัยหนึ่ง พระผู้มีพระภาคประทับอยู่ที่ภูเขาคิชฌกูฏ เขตกรุงราชคฤห์   ในเมื่อพระ
<span class="LineNumber"> 018 </span>เทวทัตต์หลีกไปแล้วไม่นาน ฯ           
<span class="LineNumber"> 019 </span>    ครั้งนั้นแล ท้าวสหัมบดีพรหม เมื่อราตรีปฐมยามล่วงไปแล้ว มีรัศมี อันงดงามยิ่ง 
<span class="LineNumber"> 020 </span>ยังภูเขาคิชฌกูฏทั้งสิ้นให้สว่างแล้ว เข้าไปเฝ้าพระผู้มีพระภาคยังที่ประทับ ถวายอภิวาทพระผู้มี
<span class="LineNumber"> 021 </span>พระภาคแล้วได้ยืนอยู่ ณ ที่ควรส่วนข้างหนึ่ง ฯ  
