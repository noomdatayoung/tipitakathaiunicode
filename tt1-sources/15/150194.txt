<span class="LineNumber"> 001 </span>พราหมณสังยุตต์
<span class="LineNumber"> 002 </span>อรหันตวรรคที่ ๑
<span class="LineNumber"> 003 </span>ธนัญชานีสูตรที่ ๑
<span class="LineNumber"> 004 </span>[๖๒๖] ข้าพเจ้าได้สดับมาแล้วอย่างนี้
<span class="LineNumber"> 005 </span>สมัยหนึ่ง พระผู้มีพระภาคประทับอยู่ในพระวิหารเวฬุวัน อันเป็นที่พระราชทานเหยื่อ
<span class="LineNumber"> 006 </span>แก่กระแต เขตพระนครราชคฤห์
<span class="LineNumber"> 007 </span>ก็โดยสมัยนั้นแล นางพราหมณีชื่อธนัญชานีแห่งพราหมณ์ ผู้ภารทวาชโคตรคนหนึ่ง เป็น
<span class="LineNumber"> 008 </span>ผู้เลื่อมใสยิ่งในพระพุทธเจ้า พระธรรม และพระสงฆ์ ฯ
<span class="LineNumber"> 009 </span>[๖๒๗] ครั้งนั้นแล นางธนัญชานีพราหมณี กำลังนำภัตเข้าไปเพื่อพราหมณ์ภารทวาช
<span class="LineNumber"> 010 </span>โคตร ก้าวเท้าพลาดจึงเปล่งอุทาน ๓ ครั้งว่า ขอนอบน้อมแด่พระผู้มีพระภาคพระอรหันตสัมมา
<span class="LineNumber"> 011 </span>สัมพุทธเจ้าพระองค์นั้น ... ขอนอบน้อมแด่พระผู้มีพระภาคพระอรหันตสัมมาสัมพุทธเจ้าพระองค์
<span class="LineNumber"> 012 </span>นั้น ฯ
<span class="LineNumber"> 013 </span>เมื่อนางธนัญชานีพราหมณีกล่าวอย่างนี้แล้ว พราหมณ์ภารทวาชโคตรได้กล่าวกะนาง
<span class="LineNumber"> 014 </span>ธนัญชานีพราหมณีว่า ก็หญิงถ่อยนี้กล่าวคุณของสมณะโล้นอย่างนี้อย่างนี้ ไม่ว่าที่ไหนๆ แน่ะ
<span class="LineNumber"> 015 </span>หญิงถ่อย บัดนี้ เราจักยกวาทะต่อพระศาสดานั้นของเจ้า ฯ
<span class="LineNumber"> 016 </span>นางธนัญชานีพราหมณีกล่าวว่า พราหมณ์ ฉันยังไม่เห็นบุคคลผู้จะพึงยกถ้อยคำต่อ
<span class="LineNumber"> 017 </span>พระผู้มีพระภาคอรหันตสัมมาสัมพุทธเจ้าพระองค์นั้นในโลก พร้อมด้วยเทวโลก มารโลก 
<span class="LineNumber"> 018 </span>พรหมโลก ในหมู่สัตว์พร้อมด้วยสมณพราหมณ์เทวดาและมนุษย์ ข้าแต่พราหมณ์ เอาเถิด ท่าน
<span class="LineNumber"> 019 </span>จงไป แม้ไปแล้วก็จักรู้ ฯ
<span class="LineNumber"> 020 </span>[๖๒๘] ลำดับนั้นแล พราหมณ์ภารทวาชโคตรโกรธขัดใจ เข้าไปเฝ้าพระผู้มีพระภาค
<span class="LineNumber"> 021 </span>ถึงที่ประทับ ครั้นแล้ว สนทนาปราศรัยกับพระผู้มีพระภาคแล้วนั่งอยู่ ณ ที่ควรส่วนข้างหนึ่ง ฯ
<span class="LineNumber"> 022 </span>พราหมณ์ภารทวาชโคตรนั่ง ณ ที่ควรส่วนข้างหนึ่งแล้ว ได้กล่าวกะพระผู้มีพระภาคด้วย
<span class="LineNumber"> 023 </span>คาถาว่า
