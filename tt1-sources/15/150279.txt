<span class="LineNumber"> 001 </span>ประกาศแล้ว เมื่อแตกกายตายลงจึงอุบัติยังสุคติโลกสวรรค์ คือ ความเป็นสหายของเทวดา
<span class="LineNumber"> 002 </span>ชั้นดาวดึงส์ ย่อมรุ่งเรืองล่วงเทวดาเหล่าอื่นด้วยรัศมีและยศ ฯ
<span class="LineNumber"> 003 </span>[๙๑๙] ดูกรภิกษุทั้งหลาย ลำดับนั้นแล ท้าวสักกะจอมเทพเมื่อจะทรงพลอยยินดีกะพวก
<span class="LineNumber"> 004 </span>เทวดาชั้นดาวดึงส์ จึงได้ตรัสคาถาเหล่านี้ในเวลานั้นว่า
<span class="LineNumber"> 005 </span>บุคคลใด มีศรัทธาตั้งมั่นไม่หวั่นไหวในพระตถาคต มีศีลงามที่พระอริยะ
<span class="LineNumber"> 006 </span>เจ้าพอใจสรรเสริญ มีความเลื่อมใสในพระสงฆ์และมีความเห็นตรง 
<span class="LineNumber"> 007 </span>บัณฑิตทั้งหลายเรียกบุคคลนั้นว่า เป็นคนไม่ขัดสน ชีวิตของบุคคลนั้น
<span class="LineNumber"> 008 </span>ไม่เปล่าประโยชน์เพราะเหตุนั้น บุคคลผู้มีปัญญา เมื่อระลึกถึงคำสอน
<span class="LineNumber"> 009 </span>ของพระพุทธเจ้าทั้งหลาย พึงประกอบเนืองๆ ซึ่งศรัทธา ศีล ความ
<span class="LineNumber"> 010 </span>เลื่อมใส และความเห็นธรรมเถิด ฯ
<span class="LineNumber"> 011 </span>รามเณยยกสูตรที่ ๕
<span class="LineNumber"> 012 </span>[๙๒๐] สมัยหนึ่ง พระผู้มีพระภาคประทับอยู่ ณ พระวิหารเชตวัน อารามของ
<span class="LineNumber"> 013 </span>อนาถบิณฑิกเศรษฐี เขตพระนครสาวัตถี ฯ
<span class="LineNumber"> 014 </span>ครั้งนั้นแล ท้าวสักกะจอมเทพเสด็จเข้าไปเฝ้าพระผู้มีพระภาคถึงที่ประทับ  ครั้นแล้ว
<span class="LineNumber"> 015 </span>ทรงถวายบังคมแล้วประทับอยู่ ณ ที่ควรส่วนหนึ่ง ทรงประทับเรียบร้อยแล้ว ได้ตรัสถาม
<span class="LineNumber"> 016 </span>พระผู้มีพระภาคว่า สถานที่เช่นไรหนอ เป็นภูมิสถานอันน่ารื่นรมย์ ฯ
<span class="LineNumber"> 017 </span>[๙๒๑] พระผู้มีพระภาคตรัสตอบด้วยพระคาถาว่า 
<span class="LineNumber"> 018 </span>อารามอันวิจิตร ป่าอันวิจิตร สระโบกขรณีที่สร้างอย่างดี ย่อมไม่ถึง
<span class="LineNumber"> 019 </span>เสี้ยวที่ ๑๖ อันแบ่งออก ๑๖ ครั้ง แห่งภูมิสถานอันรื่นรมย์ของมนุษย์ 
<span class="LineNumber"> 020 </span>พระอรหันต์ทั้งหลายอยู่ในที่ใด เป็นบ้านหรือป่าก็ตาม เป็นที่ลุ่มหรือ
<span class="LineNumber"> 021 </span>ที่ดอนก็ตาม ที่นั้นเป็นภูมิสถานอันน่ารื่นรมย์ ฯ
<span class="LineNumber"> 022 </span>ยชมานสูตรที่ ๖
<span class="LineNumber"> 023 </span>[๙๒๒] สมัยหนึ่ง พระผู้มีพระภาคประทับอยู่ ณ ภูเขาคิชฌกูฏ เขตพระนครราช
<span class="LineNumber"> 024 </span>คฤห์ ครั้งนั้นแล ท้าวสักกะจอมเทพเสด็จเข้าไปเฝ้าพระผู้มีพระภาคถึงที่ประทับ ครั้นแล้วทรง
<span class="LineNumber"> 025 </span>ถวายบังคมแล้ว ประทับอยู่ ณ ที่สมควรส่วนหนึ่ง ฯ
