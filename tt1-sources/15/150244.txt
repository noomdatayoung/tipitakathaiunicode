<span class="LineNumber"> 001 </span>[๗๘๔] ครั้งนั้นแล ภิกษุนั้นได้ฟังเสียงกึกก้องแห่งดนตรี อันบุคคลตีและบรรเลงแล้ว
<span class="LineNumber"> 002 </span>ในเมืองเวสาลี คร่ำครวญอยู่ ได้ภาษิตคาถานี้ในเวลานั้นว่า
<span class="LineNumber"> 003 </span>เราเป็นคนๆ เดียวอยู่ในป่า ประดุจท่อนไม้ที่เขาทิ้งแล้วในป่า  ฉะนั้น 
<span class="LineNumber"> 004 </span>ใครจะเป็นผู้ลามกกว่าเราในราตรีเช่นนี้หนอ ฯ
<span class="LineNumber"> 005 </span>[๗๘๕] ลำดับนั้น เทวดาผู้สิงอยู่ในแนวป่านั้น มีความเอ็นดู ใคร่ประโยชน์แก่เธอ 
<span class="LineNumber"> 006 </span>ใคร่จะยังเธอให้สลดจึงเข้าไปหาจนถึงที่อยู่ ครั้นแล้วได้กล่าวกะเธอด้วยคาถาว่า
<span class="LineNumber"> 007 </span>ท่านเป็นคนๆ เดียวเท่านั้นอยู่ในป่า ประดุจท่อนไม้ที่เขาทิ้งแล้วในป่า
<span class="LineNumber"> 008 </span>ฉะนั้น เทวดาและมนุษย์ทั้งหลายเป็นอันมากย่อมรักท่าน ประดุจ
<span class="LineNumber"> 009 </span>สัตว์นรกรักผู้ที่จะไปสวรรค์ ฉะนั้น ฯ
<span class="LineNumber"> 010 </span>ลำดับนั้นแล ภิกษุนั้นเป็นผู้อันเทวดาให้สังเวชถึงซึ่งความสลดแล้วแล ฯ
<span class="LineNumber"> 011 </span>สัชฌายสูตรที่ ๑๐
<span class="LineNumber"> 012 </span>[๗๘๖] สมัยหนึ่ง ภิกษุรูปหนึ่ง พำนักอยู่ในป่าแห่งหนึ่งในแคว้นโกศล  สมัยนั้น 
<span class="LineNumber"> 013 </span>ภิกษุนั้น นัยว่าเมื่อก่อนเป็นผู้มากไปด้วยการสาธยายเกินเวลาอยู่ สมัยต่อมา เธอเป็นผู้ขวน
<span class="LineNumber"> 014 </span>ขวายน้อยเป็นผู้นิ่ง ยังกาลให้ล่วงไป ฯ
<span class="LineNumber"> 015 </span>[๗๘๗] ครั้งนั้นแล เทวดาผู้สิงอยู่ในแนวป่านั้น ไม่ได้ฟังธรรมของเธอ  จึงเข้าไปหา
<span class="LineNumber"> 016 </span>ถึงที่อยู่ ครั้นแล้วได้กล่าวกะเธอด้วยคาถาว่า
<span class="LineNumber"> 017 </span>ภิกษุ ท่านอยู่ร่วมกับภิกษุทั้งหลาย ย่อมไม่สาธยายบทแห่ง พระธรรม 
<span class="LineNumber"> 018 </span>เพราะเหตุไร บุคคลฟังธรรมแล้วย่อมได้ความเลื่อมใส ผู้กล่าวธรรม
<span class="LineNumber"> 019 </span>ย่อมได้รับความสรรเสริญในทิฏฐธรรมเทียว ฯ
<span class="LineNumber"> 020 </span>[๗๘๘] ภิ. ความพอใจในบทแห่งพระธรรมได้มีแล้วในกาลก่อน จนถึงกาลที่
<span class="LineNumber"> 021 </span>เรามาร่วมด้วยวิราคะและเพราะเรามาร่วมด้วยวิราคะแล้ว สัตบุรุษ
<span class="LineNumber"> 022 </span>ทั้งหลายรู้ทั่วถึง รูป เสียง กลิ่น รส และโผฏฐัพพะ อย่างใดอย่าง
<span class="LineNumber"> 023 </span>หนึ่งแล้ว ได้กล่าวการเสียสละ(อารมณ์นั้นๆ) เสีย ฯ
