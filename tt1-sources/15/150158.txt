<span class="LineNumber"> 001 </span>		        ภิกขุนีสังยุต        
<span class="LineNumber"> 002 </span>		      อาฬวิกาสูตรที่ ๑       
<span class="LineNumber"> 003 </span>	[๕๒๒] ข้าพเจ้าได้สดับมาแล้วอย่างนี้       
<span class="LineNumber"> 004 </span>    สมัยหนึ่ง พระผู้มีพระภาคประทับอยู่ ณ พระวิหารเชตวัน อารามของ  ท่านอนาถบิณฑิก
<span class="LineNumber"> 005 </span>เศรษฐี เขตพระนครสาวัตถี ฯ        
<span class="LineNumber"> 006 </span>    ครั้งนั้น เวลาเช้า อาฬวิกาภิกษุณีนุ่งห่มแล้วถือบาตรและจีวร เข้าไป  บิณฑบาตยัง
<span class="LineNumber"> 007 </span>พระนครสาวัตถี เที่ยวบิณฑบาตไปในพระนครสาวัตถีแล้ว เวลา  ปัจฉาภัต กลับจากบิณฑบาต
<span class="LineNumber"> 008 </span> มีความต้องการด้วยวิเวก จึงเข้าไปในป่าอันธวัน ฯ 
<span class="LineNumber"> 009 </span>	[๕๒๓] ลำดับนั้น มารผู้มีบาปใคร่จะให้อาฬวิกาภิกษุณีบังเกิดความกลัว ความหวาด
<span class="LineNumber"> 010 </span>เสียว ความขนพองสยองเกล้า และใคร่จะให้เคลื่อนจากวิเวก จึง  เข้าไปหาอาฬวิกาภิกษุณีถึงที่
<span class="LineNumber"> 011 </span>อยู่ ครั้นแล้วได้กล่าวกะอาฬวิกาภิกษุณีด้วยคาถาว่า      
<span class="LineNumber"> 012 </span>ในโลก ไม่มีทางออกไปจากทุกข์ได้ ท่านจักทำอะไรด้วย วิเวก จงเสวย
<span class="LineNumber"> 013 </span>ความยินดีในกามเถิด อย่าได้มีความเดือดร้อนในภายหลังเลย ฯ
<span class="LineNumber"> 014 </span>	[๕๒๔] ลำดับนั้น อาฬวิกาภิกษุณีได้มีความดำริว่า นี่ใครหนอกล่าว  คาถา จะเป็น
<span class="LineNumber"> 015 </span>มนุษย์หรืออมนุษย์ ฯ     
<span class="LineNumber"> 016 </span>    ทันใดนั้น อาฬวิกาภิกษุณีได้มีความดำริว่า นี่คือมารผู้มีบาป ใคร่จะให้    เราบังเกิดความกลัว 
<span class="LineNumber"> 017 </span>ความหวาดเสียว ความขนพองสยองเกล้า และใคร่จะให้  เคลื่อนจากวิเวก จึงกล่าวคาถา ฯ     
<span class="LineNumber"> 018 </span>    ครั้นอาฬวิกาภิกษุณีทราบว่า นี่คือมารผู้มีบาปแล้ว จึงได้กล่าวกะมารผู้มีบาปด้วยคาถาว่า         
<span class="LineNumber"> 019 </span>ในโลกนี้มีทางออกไปจากทุกข์ได้ เรารู้ชัดดีแล้วด้วยปัญญา  ดูกรมาร
<span class="LineNumber"> 020 </span>ผู้มีบาปซึ่งเป็นเผ่าพันธุ์ของผู้ประมาท ท่านไม่รู้จักทางนั้น กามทั้งหลาย
<span class="LineNumber"> 021 </span>เปรียบด้วยหอกและหลาว กองกามทั้งหลายนั้นประหนึ่งว่าผีร้าย เรา
<span class="LineNumber"> 022 </span>ไม่ใยดีถึงความยินดีในกามที่ท่านกล่าวถึงนั้น ฯ
