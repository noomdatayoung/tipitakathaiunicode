<span class="LineNumber"> 001 </span>		       วิชยาสูตรที่ ๔        
<span class="LineNumber"> 002 </span>	[๕๓๑] สาวัตถีนิทาน ฯ           
<span class="LineNumber"> 003 </span>    ครั้งนั้น เวลาเช้า วิชยาภิกษุณีนุ่งห่มแล้ว ถือบาตรและจีวร ฯลฯ จึงนั่ง    พักกลางวัน
<span class="LineNumber"> 004 </span>ที่โคนไม้ต้นหนึ่ง ฯ      
<span class="LineNumber"> 005 </span>	[๕๓๒] ลำดับนั้น มารผู้มีบาปใคร่จะให้วิชยาภิกษุณีบังเกิดความกลัว   ความหวาดเสียว 
<span class="LineNumber"> 006 </span>ความขนพองสยองเกล้า และใคร่จะให้เคลื่อนจากสมาธิ จึงเข้า ไปหาวิชยาภิกษุณีถึงที่นั่งพัก 
<span class="LineNumber"> 007 </span>ครั้นแล้ว ได้กล่าวกะวิชยาภิกษุณีด้วยคาถาว่า          
<span class="LineNumber"> 008 </span>เธอยังเป็นสาวมีรูปงาม และฉันก็ยังเป็นหนุ่มแน่น มาเถิดนาง เรามา
<span class="LineNumber"> 009 </span>อภิรมย์กันด้วยดนตรี มีองค์ห้า ฯ
<span class="LineNumber"> 010 </span>	[๕๓๓] ลำดับนั้น วิชยาภิกษุณีได้มีความดำริว่า นี่ใครหนอกล่าวคาถา    จะเป็นมนุษย์
<span class="LineNumber"> 011 </span>หรืออมนุษย์ ฯ          
<span class="LineNumber"> 012 </span>    ทันใดนั้น วิชยาภิกษุณีได้มีความดำริว่า นี่คือมารผู้มีบาป ใคร่จะให้เราบังเกิดความกลัว 
<span class="LineNumber"> 013 </span>ความหวาดเสียว ความขนพองสยองเกล้า และใคร่จะให้เคลื่อน   จากสมาธิ จึงได้กล่าวคาถา ฯ         
<span class="LineNumber"> 014 </span>    ครั้นวิชยาภิกษุณีทราบว่า นี่คือมารผู้มีบาปแล้ว จึงได้กล่าวกะมารผู้มีบาปด้วยคาถาว่า
<span class="LineNumber"> 015 </span>ดูกรมาร รูป เสียง กลิ่น รส โผฏฐัพพะ อันน่ารื่นรมย์ใจ  เราขอ
<span class="LineNumber"> 016 </span>มอบให้ท่านผู้เดียว เพราะเราไม่ต้องการมัน เราอึดอัด   ระอาด้วยกาย
<span class="LineNumber"> 017 </span>เน่า อันจะแตกทำลาย เปื่อยพังไปนี้ กามตัณหา เราถอนได้แล้ว 
<span class="LineNumber"> 018 </span>ความมืดในรูปภพที่สัตว์ทั้งหลายเข้าถึง ในอรูปภพที่สัตว์ทั้งหลายเป็น
<span class="LineNumber"> 019 </span>ภาคี และในสมาบัติอันสงบทั้งปวง เรากำจัดได้แล้ว ฯ
<span class="LineNumber"> 020 </span>    ลำดับนั้น มารผู้มีบาปเป็นทุกข์ เสียใจว่า วิชยาภิกษุณีรู้จักเรา   ดังนี้ จึงได้อันตรธานไปใน
<span class="LineNumber"> 021 </span>ที่นั้นเอง ฯ          
