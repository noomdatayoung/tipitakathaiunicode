<span class="LineNumber"> 001 </span>[๗๗๙] ครั้งนั้นแล เทวดาผู้สิงอยู่ในแนวป่านั้น มีความเอ็นดู ใคร่ประโยชน์แก่ท่าน
<span class="LineNumber"> 002 </span>พระนาคทัตตะ ใคร่จะให้ท่านสังเวช จึงเข้าไปหาถึงที่อยู่ ครั้นแล้วได้กล่าวกะท่านด้วย
<span class="LineNumber"> 003 </span>คาถาว่า
<span class="LineNumber"> 004 </span>ท่านนาคทัตตะ ท่านเข้าไปแล้วในกาลและกลับมาในกลางวัน(ท่าน)
<span class="LineNumber"> 005 </span> มีปรกติเที่ยวไปเกินเวลา คลุกคลีกับคฤหัสถ์ พลอยร่วมสุขร่วมทุกข์
<span class="LineNumber"> 006 </span>กับเขา เราย่อมกลัวพระนาคทัตตะ ผู้คะนองสิ้นดี และพัวพันในสกุล
<span class="LineNumber"> 007 </span>ทั้งหลาย ท่านอย่าไปสู่อำนาจของมัจจุราชผู้มีกำลัง ผู้กระทำซึ่งที่สุดเลย ฯ
<span class="LineNumber"> 008 </span>ลำดับนั้น ท่านพระนาคทัตตะ เป็นผู้อันเทวดานั้นให้สังเวชถึงซึ่งความสลดใจแล้วแล ฯ
<span class="LineNumber"> 009 </span>กุลฆรณีสูตรที่ ๘
<span class="LineNumber"> 010 </span>[๗๘๐] สมัยหนึ่ง ภิกษุรูปหนึ่ง พำนักอยู่ในราวป่าแห่งหนึ่งในแคว้นโกศล 
<span class="LineNumber"> 011 </span>สมัยนั้นแล ภิกษุนั้นไปอยู่คลุกคลีในสกุลแห่งหนึ่งเกินเวลา ฯ
<span class="LineNumber"> 012 </span>[๗๘๑] ครั้งนั้นแล เทวดาผู้สิงอยู่ในราวป่านั้น มีความเอ็นดูใคร่ประโยชน์แก่ภิกษุนั้น 
<span class="LineNumber"> 013 </span>ใคร่จะให้เธอสังเวช จึงเนรมิตเพศแห่งหญิงแม่เรือนในตระกูลนั้นเข้าไปหาถึงที่อยู่ 
<span class="LineNumber"> 014 </span>ครั้นแล้วได้กล่าวกะภิกษุนั้นด้วยคาถาว่า
<span class="LineNumber"> 015 </span>ชนทั้งหลาย ย่อมประชุมสนทนากันที่ฝั่งแม่น้ำในโรงที่พัก  ในสภา และ
<span class="LineNumber"> 016 </span>ในถนน ส่วนเราและท่านเป็นดังรือ ฯ
<span class="LineNumber"> 017 </span>[๗๘๒] แท้จริงเสียงที่เป็นข้าศึกมีมากอันท่านผู้มีตบะ พึงอดทน ไม่พึงเก้อเขิน
<span class="LineNumber"> 018 </span>เพราะเหตุนั้น เพราะสัตว์หาได้เศร้าหมองด้วยเหตุนั้นไม่ แต่ผู้ใด
<span class="LineNumber"> 019 </span>มักสะดุ้งเพราะเสียงประดุจเนื้อทรายในป่า  นักปราชญ์กล่าวผู้นั้นว่า
<span class="LineNumber"> 020 </span>มีจิตเบา วัตรของเขาย่อมไม่สมบูรณ์ ฯ
<span class="LineNumber"> 021 </span>วัชชีปุตตสูตรที่ ๙
<span class="LineNumber"> 022 </span>[๗๘๓] สมัยหนึ่ง ภิกษุวัชชีบุตรรูปหนึ่ง พำนักอยู่ในแนวป่าแห่งหนึ่งใกล้เมืองเวสาลี 
<span class="LineNumber"> 023 </span>สมัยนั้นแล วาระแห่งมหรสพตลอดราตรีทั้งปวงย่อมมีในเมืองเวสาลี ฯ
