<span class="LineNumber"> 001 </span>		       โคตมีสูตรที่ ๓        
<span class="LineNumber"> 002 </span>	[๕๒๘] สาวัตถีนิทาน ฯ           
<span class="LineNumber"> 003 </span>    ครั้งนั้น เวลาเช้า กิสาโคตมีภิกษุณีนุ่งห่มแล้ว ถือบาตรและจีวรเข้าไปบิณฑบาต
<span class="LineNumber"> 004 </span>ในพระนครสาวัตถี เที่ยวบิณฑบาตไปในพระนครสาวัตถีแล้ว เวลาปัจฉาภัตกลับจากบิณฑบาตแล้ว
<span class="LineNumber"> 005 </span>เข้าไปยังป่าอันธวันเพื่อพักผ่อนกลางวัน ครั้นถึงป่าอันธวันแล้ว จึงนั่งพักกลางวันที่โคนไม้
<span class="LineNumber"> 006 </span>ต้นหนึ่ง ฯ           
<span class="LineNumber"> 007 </span>	[๕๒๙] ลำดับนั้น มารผู้มีบาปใคร่จะให้กิสาโคตมีภิกษุณีบังเกิดความกลัว ความหวาด
<span class="LineNumber"> 008 </span>เสียว ความขนพองสยองเกล้า และใคร่จะให้เคลื่อนจากสมาธิ   จึงเข้าไปหากิสาโคตมีภิกษุณี
<span class="LineNumber"> 009 </span>ถึงที่นั่งพัก ครั้นแล้ว ได้กล่าวกะกิสาโคตมีภิกษุณี    ด้วยคาถาว่า
<span class="LineNumber"> 010 </span>ท่านมีบุตรตายแล้ว มานั่งอยู่คนเดียว มีหน้าเหมือนคนร้องไห้ มาอยู่
<span class="LineNumber"> 011 </span>กลางป่าคนเดียว กำลังแสวงหาบุรุษบ้างหรือหนอ ฯ
<span class="LineNumber"> 012 </span>	[๕๓๐] ลำดับนั้น กิสาโคตมีภิกษุณีได้มีความดำริว่า นี่ใครหนอกล่าว   คาถา จะเป็น
<span class="LineNumber"> 013 </span>มนุษย์หรืออมนุษย์       
<span class="LineNumber"> 014 </span>    ทันใดนั้น กิสาโคตมีภิกษุณีได้มีความดำริว่า นี่คือมารผู้มีบาป ใคร่จะให้เราบังเกิด
<span class="LineNumber"> 015 </span>ความกลัว ความหวาดเสียว ความขนพองสยองเกล้า และใคร่จะให้เคลื่อนจากสมาธิ จึงกล่าว
<span class="LineNumber"> 016 </span>คาถา ฯ  
<span class="LineNumber"> 017 </span>    ครั้นกิสาโคตมีภิกษุณีทราบว่า นี่คือมารผู้มีบาปแล้ว จึงได้กล่าวกะมารผู้มีบาปด้วยคาถาว่า    
<span class="LineNumber"> 018 </span>เรามีบุตรตายแล้ว เหมือนความตายของบุตร ถึงที่สุดแล้ว บุรุษทั้งหลาย
<span class="LineNumber"> 019 </span>ก็มีความตายของบุตรนี้เป็นที่สุดเหมือนกัน เราไม่เศร้าโศก ไม่ร้องไห้ 
<span class="LineNumber"> 020 </span>ไม่กลัวความตายนั้นดอก ฯ
<span class="LineNumber"> 021 </span>ผู้มีอายุ ความเพลิดเพลินในส่วนทั้งปวง เรากำจัดแล้ว  กองมืดเรา
<span class="LineNumber"> 022 </span>ทำลายแล้ว เราชนะเสนาแห่งมัจจุแล้ว ไม่มีอาสวะอยู่ ฯ
<span class="LineNumber"> 023 </span>    ลำดับนั้น มารผู้มีบาปเป็นทุกข์ เสียใจว่า กิสาโคตมีภิกษุณีรู้จักเรา ดังนี้ จึงได้
<span class="LineNumber"> 024 </span>อันตรธานไปในที่นั้นเอง ฯ          
