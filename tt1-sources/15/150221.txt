<span class="LineNumber"> 001 </span>จงทรงจำข้าพระองค์ว่าเป็นอุบาสกผู้ถึงพระรัตนตรัยเป็นสรณะตลอดชีวิต   ตั้งแต่วันนี้เป็น
<span class="LineNumber"> 002 </span>ต้นไป ฯ
<span class="LineNumber"> 003 </span>ภิกขกสูตรที่ ๑๐
<span class="LineNumber"> 004 </span>[๗๑๖] สาวัตถีนิทาน ฯ
<span class="LineNumber"> 005 </span>ครั้งนั้น ภิกขกพราหมณ์เข้าไปเฝ้าพระผู้มีพระภาคถึงที่ประทับ สนทนาปราศรัยกับ
<span class="LineNumber"> 006 </span>พระผู้มีพระภาค ครั้นผ่านการปราศรัยพอให้ระลึกถึงกันไปแล้ว นั่ง ณที่ควรส่วนข้างหนึ่ง 
<span class="LineNumber"> 007 </span>ภิกขกพราหมณ์นั่งอยู่ ณ ที่ควรส่วนข้างหนึ่งแล้ว ได้กราบทูลพระผู้มีพระภาคว่า ข้าแต่ท่านพระโคดม
<span class="LineNumber"> 008 </span>ผู้เจริญ ข้าพระองค์เป็นคนขอ พระองค์ก็เป็นผู้ขอ ในความข้อนี้ เราจะต่างอะไรกัน ฯ
<span class="LineNumber"> 009 </span>[๗๑๗] พระผู้มีพระภาคตรัสว่า
<span class="LineNumber"> 010 </span>บุคคลหาชื่อว่าเป็นภิกษุเพียงด้วยการขอคนอื่นไม่ บุคคลสมาทานธรรม
<span class="LineNumber"> 011 </span>เป็นพิษ หาชื่อว่าเป็นภิกษุได้ไม่ ผู้ใดในโลกนี้ละบุญและบาปเสียแล้ว 
<span class="LineNumber"> 012 </span>ประพฤติพรหมจรรย์ด้วยการพิจารณา ผู้นั้นแลชื่อว่าเป็นภิกษุ ฯ
<span class="LineNumber"> 013 </span>[๗๑๘] เมื่อพระผู้มีพระภาคตรัสเช่นนี้แล้ว ภิกขกพราหมณ์ได้กราบทูลพระผู้มีพระภาคว่า 
<span class="LineNumber"> 014 </span>ท่านพระโคดม ภาษิตของพระองค์แจ่มแจ้งนัก ท่านพระโคดมภาษิตของพระองค์แจ่มแจ้งนัก 
<span class="LineNumber"> 015 </span>พระองค์ทรงประกาศธรรมโดยอเนกปริยาย ดุจหงายภาชนะที่คว่ำ เปิดของที่ปิดไว้ บอกทาง
<span class="LineNumber"> 016 </span>แก่คนหลงทาง ส่องประทีปในที่มืดด้วยหวังว่า คนมีจักษุจักมองเห็นรูปได้ ข้าแต่ท่าน
<span class="LineNumber"> 017 </span>พระโคดม ข้าพระองค์ขอถึงพระผู้มีพระภาคกับพระธรรมและพระสงฆ์เป็นสรณะตลอดชีวิต 
<span class="LineNumber"> 018 </span>ตั้งแต่วันนี้เป็นต้นไป ฯ
<span class="LineNumber"> 019 </span>สังครวสูตรที่ ๑๑
<span class="LineNumber"> 020 </span>[๗๑๙] สาวัตถีนิทาน ฯ
<span class="LineNumber"> 021 </span>สมัยนั้น สังครวพราหมณ์อาศัยอยู่ในกรุงสาวัตถี มีลัทธิถือความบริสุทธิ์ด้วยน้ำ 
<span class="LineNumber"> 022 </span>ปรารถนาความบริสุทธิ์ด้วยน้ำ ประพฤติการลงอาบน้ำชำระร่างกายทั้งเวลาเย็นเวลาเช้าเป็นนิตย์ ฯ
