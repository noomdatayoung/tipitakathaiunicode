<span class="LineNumber"> 001 </span>ท่านจงเป็นผู้เลื่อมใสในท่านพระพรหมเทวะนั้น เป็นผู้ไม่หวั่นไหว ตั้ง
<span class="LineNumber"> 002 </span>ทักษิณาไว้ในท่านผู้เป็นทักษิเณยยบุคคล ดูกรนางพราหมณี ท่านเห็น
<span class="LineNumber"> 003 </span>มุนีผู้มีโอฆะอันข้ามแล้วจงทำบุญ อันจะนำความสุขต่อไปมาให้ ฯ
<span class="LineNumber"> 004 </span>ท่านจงเป็นผู้เลื่อมใสในท่าน พระพรหมเทวะนั้นเป็นผู้ไม่หวั่นไหว ตั้ง
<span class="LineNumber"> 005 </span>ทักษิณาไว้ในท่านผู้เป็นทักษิเณยยบุคคล ดูกรนางพราหมณี ท่านเห็น
<span class="LineNumber"> 006 </span>มุนีผู้มีโอฆะอันข้ามแล้ว ได้ทำบุญอันจะนำความสุขต่อไปมาให้แล้ว ฯ
<span class="LineNumber"> 007 </span>		        พกสูตรที่ ๔          
<span class="LineNumber"> 008 </span>	[๕๖๖] สมัยหนึ่ง พระผู้มีพระภาคประทับอยู่ ณ พระวิหารเชตวันอารามของท่าน
<span class="LineNumber"> 009 </span>อนาถบิณฑิกเศรษฐี เขตพระนครสาวัตถี ฯ
<span class="LineNumber"> 010 </span>    ก็สมัยนั้นแล พกพรหมได้เกิดทิฐิอันชั่วช้าเห็นปานดังนี้ว่า ฐานะแห่งพรหมนี้เที่ยง ยั่งยืน
<span class="LineNumber"> 011 </span> ติดต่อกัน คงที่ มีความไม่เคลื่อนไหวเป็นธรรมดา ไม่เกิด   ไม่แก่ ไม่ตาย ไม่จุติ ไม่อุปบัติ 
<span class="LineNumber"> 012 </span>ก็แหละอุบายเป็นเครื่องออกไปอันยิ่งอย่างอื่น    จากฐานะแห่งพรหมนี้ไม่มี ฯ          
<span class="LineNumber"> 013 </span>	[๕๖๗] ครั้งนั้นแล พระผู้มีพระภาคทรงทราบความปริวิตกแห่งใจของพกพรหมด้วย
<span class="LineNumber"> 014 </span>พระทัยแล้ว ทรงหายไปในพระเชตวันวิหารแล้วได้ปรากฏในพรหม  โลกนั้น เปรียบเหมือนบุรุษ
<span class="LineNumber"> 015 </span>มีกำลังพึงเหยียดออกซึ่งแขนที่คู้เข้า หรือคู้เข้าซึ่ง   แขนที่เหยียดออก ฉะนั้น ฯ           
<span class="LineNumber"> 016 </span>    พกพรหมได้เห็นพระผู้มีพระภาคกำลังเสด็จมาแต่ไกลทีเดียว ครั้นแล้วได้ กราบทูลพระผู้มี
<span class="LineNumber"> 017 </span>พระภาคว่า ข้าแต่พระองค์ผู้นิรทุกข์ ขอพระองค์จงเสด็จมาเถิด     ข้าแต่พระองค์ผู้นิรทุกข์ 
<span class="LineNumber"> 018 </span>พระองค์เสด็จมาดีแล้ว ข้าแต่พระองค์ผู้นิรทุกข์ นานเทียวแลพระองค์ได้กระทำปริยายเพื่อการ
<span class="LineNumber"> 019 </span>เสด็จมา ณ พรหมโลกนี้ ข้าแต่พระองค์ ผู้นิรทุกข์ ก็ฐานะแห่งพรหมนี้เที่ยง ยั่งยืน ติดต่อกัน
<span class="LineNumber"> 020 </span> คงที่ มีความไม่เคลื่อนไหวเป็นธรรมดา ไม่เกิด ไม่แก่ ไม่ตาย ไม่จุติ ไม่อุปบัติ ก็อุบาย
<span class="LineNumber"> 021 </span>เป็นเครื่องออกไปอันยิ่งอย่างอื่นจากฐานะแห่งพรหมนี้ไม่มี ฯ 
<span class="LineNumber"> 022 </span>	[๕๖๘] เมื่อพกพรหมกล่าวเช่นนี้แล้ว พระผู้มีพระภาคได้ตรัสคำนี้กะพกพรหมว่า ท่าน
<span class="LineNumber"> 023 </span>ผู้เจริญทั้งหลาย พกพรหมนั้นถึงความโง่เขลาแล้วหนอ ท่านผู้ เจริญทั้งหลาย  พกพรหมนั้น
<span class="LineNumber"> 024 </span>ถึงความโง่เขลาแล้วหนอ พกพรหมกล่าวฐานะแห่ง พรหมที่เป็นของไม่เที่ยงเลยว่าเที่ยง กล่าว
