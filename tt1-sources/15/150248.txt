<span class="LineNumber"> 001 </span>ยักขสังยุต
<span class="LineNumber"> 002 </span>อินทกสูตรที่ ๑
<span class="LineNumber"> 003 </span>[๘๐๑] ข้าพเจ้าได้สดับมาแล้วอย่างนี้
<span class="LineNumber"> 004 </span>สมัยหนึ่ง พระผู้มีพระภาคประทับอยู่บนภูเขาอินทกูฏ ซึ่งอินทกยักษ์  ครอบครอง เขต
<span class="LineNumber"> 005 </span>กรุงราชคฤห์ ฯ
<span class="LineNumber"> 006 </span>[๘๐๒] ครั้งนั้นแล อินทกยักษ์เข้าไปเฝ้าพระผู้มีพระภาคถึงที่ประทับ  ครั้นแล้วได้
<span class="LineNumber"> 007 </span>กราบทูลด้วยคาถาว่า
<span class="LineNumber"> 008 </span>"[ถ้า] ท่านผู้รู้ทั้งหลายกล่าวว่า รูปหาใช่ชีพไม่ สัตว์นี้จะประสพ 
<span class="LineNumber"> 009 </span>ร่างกายนี้ได้อย่างไรหนอ กระดูกและก้อนเนื้อ จะมาแต่ไหน สัตว์นี้จะ
<span class="LineNumber"> 010 </span>ติดอยู่ในครรภ์ได้อย่างไร"
<span class="LineNumber"> 011 </span>[๘๐๓] พระผู้มีพระภาคตรัสว่า "รูปนี้เป็นกลละก่อนจากกลละเป็นอัพพุทะ 
<span class="LineNumber"> 012 </span>จากอัพพุทะเกิดเป็นเปสิ จากเปสิเกิดเป็นฆนะจากฆนะเกิดเป็น ๕ ปุ่ม 
<span class="LineNumber"> 013 </span>(ปัญจสาขา) ต่อจากนั้น มีผมขนและเล็บ (เป็นต้น) เกิดขึ้น มารดา
<span class="LineNumber"> 014 </span>ของสัตว์ในครรภ์บริโภคข้าวน้ำโภชนาหารอย่างใด สัตว์ผู้อยู่ในครรภ์
<span class="LineNumber"> 015 </span>มารดา ก็ยังอัตภาพให้เป็นไปด้วยอาหารอย่างนั้นในครรภ์นั้น" ฯ
<span class="LineNumber"> 016 </span>สักกสูตรที่ ๒
<span class="LineNumber"> 017 </span>[๘๐๔] สมัยหนึ่ง พระผู้มีพระภาคประทับอยู่บนภูเขาคิชฌกูฏ เขตกรุงราชคฤห์ ฯ
<span class="LineNumber"> 018 </span>[๘๐๕] ครั้งนั้นแล ยักษ์มีชื่อว่าสักกะเข้าไปเฝ้าพระผู้มีพระภาคถึงที่ประทับ ครั้นแล้ว
<span class="LineNumber"> 019 </span>ได้กราบทูลด้วยคาถาว่า
<span class="LineNumber"> 020 </span>"การสั่งสอนคนอื่นนั้น ไม่เหมาะแก่สมณะเช่นท่าน ผู้ละกิเลสได้
<span class="LineNumber"> 021 </span>ทั้งหมด ผู้พ้นจากไตรภพ"
