<span class="LineNumber"> 001 </span>           ส. พระผู้มีพระภาคได้ตรัสไว้ว่า ดูกรโคตมี ท่านจงให้ในพระสงฆ์ เมื่อ             
<span class="LineNumber"> 002 </span>              ท่านให้ในพระสงฆ์แล้ว จักได้ชื่อว่า บูชาเราด้วย บูชาพระสงฆ์                 
<span class="LineNumber"> 003 </span>              ด้วย ดังนี้  เป็นสูตร มีอยู่จริง มิใช่หรือ?  
<span class="LineNumber"> 004 </span>           ป. ถูกแล้ว        
<span class="LineNumber"> 005 </span>           ส. ถ้าอย่างนั้น ทานที่ถวายแก่สงฆ์ ก็มีผลมากน่ะสิ  
<span class="LineNumber"> 006 </span>    [๑๗๒๕] ส. ไม่พึงกล่าวว่า ทานที่ถวายแก่พระสงฆ์มีผลมาก หรือ?  
<span class="LineNumber"> 007 </span>           ป. ถูกแล้ว        
<span class="LineNumber"> 008 </span>           ส. ท้าวสักกะผู้เป็นจอมแห่งเทวดา ได้กราบทูลถามพระผู้มีพระภาคว่าดังนี้          
<span class="LineNumber"> 009 </span>              มนุษย์ทั้งหลาย ผู้จะบูชา เป็นผู้แสวงบุญ เมื่อจะทำบุญส่วนวัฏฏคามี           
<span class="LineNumber"> 010 </span>              ให้ทานในที่ไหน จึงจะมีผลมาก พระผู้มีพระภาคตรัสตอบว่า บุคคล                 
<span class="LineNumber"> 011 </span>              ผู้ตั้งอยู่ในมรรค ๔ จำพวก และผู้ตั้งอยู่ในผล ๔ จำพวก นี้ชื่อว่า            
<span class="LineNumber"> 012 </span>              พระสงฆ์ เป็นผู้ตรง ดำรงอยู่ในศีล สมาธิ ปัญญา มนุษย์ทั้งหลาย                
<span class="LineNumber"> 013 </span>              ผู้จะบูชา เป็นผู้แสวงบุญ เมื่อจะทำบุญส่วนวัฏฏคามี ให้ทานใน                 
<span class="LineNumber"> 014 </span>              พระสงฆ์นี้ จึงจะมีผลมาก ดังนี้             
<span class="LineNumber"> 015 </span>           แท้จริง พระสงฆ์นี้ กว้างขวาง ใหญ่โต หาประมาณมิได้ ดุจมหาสมุทร                 
<span class="LineNumber"> 016 </span>              ท่านเหล่านี้ เป็นประเสริฐที่สุด เป็นสาวกของพระพุทธเจ้าผู้เป็นวีระ          
<span class="LineNumber"> 017 </span>              แห่งนระ เป็นผู้ทำแสงสว่าง ประกาศธรรมอยู่ ชนเหล่าใดให้ทาน                   
<span class="LineNumber"> 018 </span>              อุทิศสงฆ์ ชนเหล่านั้น ชื่อว่า ให้ดีแล้ว บูชาดีแล้ว บวงสรวงดีแล้ว           
<span class="LineNumber"> 019 </span>              ทักษิณาที่ตั้งไว้แล้วในสงฆ์นั้น มีผลมาก อันพระพุทธเจ้าทรงสรร              
<span class="LineNumber"> 020 </span>              เสริญ ชนเหล่าใด ตามระลึกถึงการบูชาเช่นนี้ เป็นผู้มีความยินดี               
<span class="LineNumber"> 021 </span>              เที่ยวไปในโลก กำจัดมลทิน คือความตระหนี่พร้อมทั้งรากเสียแล้ว                
<span class="LineNumber"> 022 </span>              เป็นผู้อันบัณฑิตติเตียนไม่ได้ เข้าถึงฐานะ คือ สวรรค์ ดังนี้ เป็น           
<span class="LineNumber"> 023 </span>              สูตรมีอยู่จริง มิใช่หรือ?     
