<span class="LineNumber"> 001 </span>                      อานันทสังฆสามัคคีสูตร
<span class="LineNumber"> 002 </span>     [๓๙] ท่านพระอานนท์ทูลถามว่า ข้าแต่พระองค์ผู้เจริญ พระองค์ตรัสว่าสังฆสามัคคี 
<span class="LineNumber"> 003 </span>สังฆสามัคคี ดังนี้ สงฆ์จะเป็นผู้พร้อมเพรียงกันด้วยเหตุมีประมาณเท่าไรหนอแล ฯ
<span class="LineNumber"> 004 </span>     พระผู้มีพระภาคตรัสว่า ดูกรอานนท์ ภิกษุในธรรมวินัยนี้ ย่อมแสดงสิ่งที่ไม่ใช่ธรรมว่า
<span class="LineNumber"> 005 </span>ไม่ใช่ธรรม ย่อมแสดงสิ่งที่เป็นธรรมว่าเป็นธรรม ... ย่อมแสดงสิ่งที่ตถาคตไม่ได้บัญญัติไว้ว่า 
<span class="LineNumber"> 006 </span>ตถาคตไม่ได้บัญญัติไว้ ย่อมแสดงสิ่งที่ตถาคตได้บัญญัติไว้ว่า ตถาคตได้บัญญัติไว้ ภิกษุเหล่านั้น
<span class="LineNumber"> 007 </span>ย่อมไม่ทอดทิ้งกัน ไม่แยกจากกัน ไม่ทำสังฆกรรมแยกกัน ไม่สวดปาติโมกข์แยกจากกัน 
<span class="LineNumber"> 008 </span>ด้วยวัตถุ ๑๐ ประการนี้ ดูกรอานนท์ สงฆ์ย่อมเป็นผู้พร้อมเพรียงกันด้วยเหตุมีประมาณเท่านี้แล ฯ
<span class="LineNumber"> 009 </span>     [๔๐] อา. ข้าแต่พระองค์ผู้เจริญ ก็บุคคลผู้สมานสงฆ์ผู้แตกกันแล้วให้พร้อมเพรียงกัน 
<span class="LineNumber"> 010 </span>จะประสพผลอะไร พระเจ้าข้า ฯ
<span class="LineNumber"> 011 </span>     พ. ดูกรอานนท์ บุคคลผู้ที่ทำสงฆ์ผู้แตกกันแล้วให้พร้อมเพรียงกันนั้นจะประสพบุญ
<span class="LineNumber"> 012 </span>อันประเสริฐ ฯ
<span class="LineNumber"> 013 </span>     อา. ข้าแต่พระองค์ผู้เจริญ บุญอันประเสริฐคืออะไร พระเจ้าข้า ฯ
<span class="LineNumber"> 014 </span>     พ. ดูกรอานนท์ บุคคลผู้สมานสงฆ์ผู้แตกกันแล้วให้พร้อมเพรียงกันนั้นจะบันเทิงอยู่
<span class="LineNumber"> 015 </span>ในสวรรค์ตลอดกัปหนึ่ง ฯ
<span class="LineNumber"> 016 </span>        ความพร้อมเพรียงแห่งสงฆ์ เป็นเหตุให้เกิดความสุข   และ
<span class="LineNumber"> 017 </span>        บุคคลผู้อนุเคราะห์สงฆ์ผู้พร้อมเพรียงกันแล้ว   ผู้ยินดีแล้วใน
<span class="LineNumber"> 018 </span>        ความพร้อมเพรียงกัน ตั้งอยู่ในธรรม ย่อมไม่พลาดจากธรรม
<span class="LineNumber"> 019 </span>        เป็นแดนเกษมจากโยคะ     ย่อมบันเทิงอยู่ในสวรรค์ตลอด
<span class="LineNumber"> 020 </span>        กัปหนึ่ง เพราะสมานสงฆ์ให้พร้อมเพรียงกัน ฯ
<span class="LineNumber"> 021 </span>                         จบสูตรที่ ๑๐
<span class="LineNumber"> 022 </span>                       จบอุปาลิวรรคที่ ๔
