<span class="LineNumber"> 001 </span>                          โอริมสูตร
<span class="LineNumber"> 002 </span>     [๑๕๙] ดูกรภิกษุทั้งหลาย เราจักแสดงฝั่งนี้และฝั่งโน้นแก่เธอทั้งหลายเธอทั้งหลาย
<span class="LineNumber"> 003 </span>จงฟัง จงใส่ใจให้ดี เราจักกล่าว ภิกษุเหล่านั้นทูลรับแด่พระผู้มีพระภาคแล้ว พระผู้มี
<span class="LineNumber"> 004 </span>พระภาคได้ตรัสว่า ดูกรภิกษุทั้งหลาย ฝั่งนี้เป็นไฉน และฝั่งโน้นเป็นไฉน ดูกรภิกษุทั้งหลาย 
<span class="LineNumber"> 005 </span>ปาณาติบาตเป็นฝั่งนี้ เจตนาเครื่องเว้นจากปาณาติบาต เป็นฝั่งโน้น ... มิจฉาทิฐิเป็นฝั่งนี้ 
<span class="LineNumber"> 006 </span>สัมมาทิฐิเป็นฝั่งโน้น ดูกรภิกษุทั้งหลาย นี้แลเป็นฝั่งนี้ นี้แลเป็นฝั่งโน้น ฯ
<span class="LineNumber"> 007 </span>       ในหมู่มนุษย์   เหล่าชนที่ไปถึงฝั่งโน้น    มีประมาณน้อย
<span class="LineNumber"> 008 </span>       ส่วนหมู่สัตว์นอกนี้เลาะไปตามฝั่งทั้งนั้น   ส่วนชนเหล่าใด
<span class="LineNumber"> 009 </span>       ประพฤติตามธรรม      ในธรรมอันพระตถาคตตรัสแล้ว
<span class="LineNumber"> 010 </span>       โดยชอบ  ชนเหล่านั้นจักข้ามพ้นวัฏฏะ   อันเป็นบ่วงมาร
<span class="LineNumber"> 011 </span>       ที่ข้ามพ้นได้แสนยาก   แล้วจักถึงฝั่งโน้น   คือ  นิพพาน
<span class="LineNumber"> 012 </span>       บัณฑิตละธรรมดำเสียแล้ว พึงยังธรรมขาวให้เจริญ บัณฑิต
<span class="LineNumber"> 013 </span>       ละกามทั้งหลายแล้ว เป็นผู้ไม่มีกังวล ออกจากความอาลัย
<span class="LineNumber"> 014 </span>       อาศัยธรรมไม่มีความอาลัย พึงปรารถนาความยินดียิ่งใน
<span class="LineNumber"> 015 </span>       วิเวกที่ยินดีได้แสนยาก  บัณฑิตพึงชำระตนให้ผ่องแผ้วจาก
<span class="LineNumber"> 016 </span>       เครื่องเศร้าหมองจิตทั้งหลาย บัณฑิตเหล่าใดอบรมจิตแล้ว
<span class="LineNumber"> 017 </span>       โดยชอบ ในองค์ธรรมเป็นเครื่องตรัสรู้ทั้งหลาย ไม่ถือมั่น
<span class="LineNumber"> 018 </span>       แล้ว ยินดีในนิพพานเป็นที่สละความถือมั่น  บัณฑิต
<span class="LineNumber"> 019 </span>       เหล่านั้นสิ้นอาสวะ มีความรุ่งเรือง ดับสนิทแล้วในโลก ฯ
<span class="LineNumber"> 020 </span>                          จบสูตรที่ ๔
