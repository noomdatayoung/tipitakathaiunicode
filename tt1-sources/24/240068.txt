<span class="LineNumber"> 001 </span>                          จบสูตรที่ ๘
<span class="LineNumber"> 002 </span>                       อานันทสังฆเภทสูตร
<span class="LineNumber"> 003 </span>     [๓๗] ครั้งนั้นแล ท่านพระอานนท์ได้เข้าไปเฝ้าพระผู้มีพระภาคถึงที่ประทับ ถวายบังคม
<span class="LineNumber"> 004 </span>แล้ว นั่ง ณ ที่ควรส่วนข้างหนึ่ง ครั้นแล้วได้ทูลถามว่าข้าแต่พระองค์ผู้เจริญ พระองค์ตรัสว่า 
<span class="LineNumber"> 005 </span>สังฆเภท สังฆเภท ดังนี้ สงฆ์จะเป็นผู้แตกกันด้วยเหตุมีประมาณเท่าไรหนอแล ฯ
<span class="LineNumber"> 006 </span>     พระผู้มีพระภาคตรัสว่า ดูกรอานนท์ ภิกษุในธรรมวินัยนี้ ย่อมแสดงสิ่งที่ไม่ใช่ธรรมว่า
<span class="LineNumber"> 007 </span>เป็นธรรม ย่อมแสดงสิ่งที่เป็นธรรมว่า ไม่ใช่ธรรม ... ย่อมแสดงสิ่งที่ตถาคตไม่ได้บัญญัติไว้ว่า 
<span class="LineNumber"> 008 </span>ตถาคตบัญญัติไว้ ย่อมแสดงสิ่งที่ตถาคตบัญญัติไว้ว่า ตถาคตไม่ได้บัญญัติไว้ ภิกษุเหล่านั้น
<span class="LineNumber"> 009 </span>ย่อมทอดทิ้งกัน ย่อมแยกจากกัน ย่อมทำสังฆกรรมแยกกัน สวดปาติโมกข์แยกจากกัน 
<span class="LineNumber"> 010 </span>ด้วยวัตถุ ๑๐ ประการนี้ ดูกรอานนท์ สงฆ์จะเป็นผู้แตกกันด้วยเหตุมีประมาณเท่านี้แล ฯ
<span class="LineNumber"> 011 </span>     [๓๘] อา. ข้าแต่พระองค์ผู้เจริญ ก็บุคคลผู้ที่ทำลายสงฆ์ผู้พร้อมเพรียงกัน จะประสบ
<span class="LineNumber"> 012 </span>ผลอะไร พระเจ้าข้า ฯ
<span class="LineNumber"> 013 </span>     พ. ดูกรอานนท์ บุคคลผู้ที่ทำลายสงฆ์ผู้พร้อมเพรียงกันนั้นจะประสพผลอันเผ็ดร้อนซึ่ง
<span class="LineNumber"> 014 </span>ตั้งอยู่ตลอดกัปหนึ่ง ฯ
<span class="LineNumber"> 015 </span>     อา. ข้าแต่พระองค์ผู้เจริญ ก็ผลอันเผ็ดร้อนซึ่งตั้งอยู่ตลอดกัปหนึ่ง คืออะไร 
<span class="LineNumber"> 016 </span>พระเจ้าข้า ฯ
<span class="LineNumber"> 017 </span>     พ. ดูกรอานนท์ บุคคลผู้ที่ทำลายสงฆ์ผู้พร้อมเพรียงกันนั้นจะเสวยผลกรรมอยู่ในนรก
<span class="LineNumber"> 018 </span>ตลอดกัปหนึ่ง ฯ
<span class="LineNumber"> 019 </span>        บุคคลผู้ทำลายสงฆ์ให้แตกกัน    ยินดีแล้วในการแตกแยก
<span class="LineNumber"> 020 </span>        ตั้งอยู่ในอธรรม เป็นผู้เข้าถึงอบาย เข้าถึงนรก ตั้งอยู่ใน
<span class="LineNumber"> 021 </span>        นรกนั้นตลอดกัปหนึ่ง   ย่อมพลาดจากธรรมเป็นแดนเกษม
<span class="LineNumber"> 022 </span>        จากโยคะ ย่อมเสวยกรรมอยู่ในนรกตลอดกัปหนึ่ง เพราะ
<span class="LineNumber"> 023 </span>        ทำลายสงฆ์ผู้พร้อมเพรียงกันให้แตกกัน ฯ
<span class="LineNumber"> 024 </span>                          จบสูตรที่ ๙
