<span class="LineNumber"> 001 </span>ทุกขเวทนาคลายลงไม่กำเริบขึ้นแลหรือ ความทุเลาย่อมปรากฏ ความกำเริบขึ้นไม่ปรากฏแลหรือ?  
<span class="LineNumber"> 002 </span>ท่านพระมหาโมคคัลลานะกราบทูลว่า ข้าแต่พระองค์ผู้เจริญ ข้าพระองค์อดทนไม่ได้ ยังอัตภาพให้                
<span class="LineNumber"> 003 </span>เป็นไปไม่ได้ ทุกขเวทนาของข้าพระองค์ย่อมกำเริบหนัก ยังไม่คลายลง ความกำเริบย่อมปรากฏ   
<span class="LineNumber"> 004 </span>ความทุเลาไม่ปรากฏ.                
<span class="LineNumber"> 005 </span>	[๔๒๒] พ. ดูกรโมคคัลลานะ โพชฌงค์ ๗ เหล่านี้ เรากล่าวไว้ชอบแล้ว อันบุคคล          
<span class="LineNumber"> 006 </span>เจริญแล้ว กระทำให้มากแล้ว ย่อมเป็นไปเพื่อความรู้ยิ่ง เพื่อความตรัสรู้ เพื่อนิพพาน โพชฌงค์             
<span class="LineNumber"> 007 </span>๗ เป็นไฉน?       
<span class="LineNumber"> 008 </span>	[๔๒๓] ดูกรโมคคัลลานะ สติสัมโพชฌงค์ เรากล่าวไว้ชอบแล้ว อันบุคคลเจริญ             
<span class="LineNumber"> 009 </span>แล้ว กระทำให้มากแล้ว ย่อมเป็นไปเพื่อความรู้ยิ่ง เพื่อความตรัสรู้ เพื่อนิพพาน ฯลฯ อุเบกขา              
<span class="LineNumber"> 010 </span>สัมโพชฌงค์ เรากล่าวไว้ชอบแล้ว อันบุคคลเจริญแล้ว กระทำให้มากแล้ว ย่อมเป็นไปเพื่อ      
<span class="LineNumber"> 011 </span>ความรู้ยิ่ง เพื่อความตรัสรู้ เพื่อนิพพาน ดูกรโมคคัลลานะ โพชฌงค์ ๗ เหล่านี้แล เรากล่าวไว้              
<span class="LineNumber"> 012 </span>ชอบแล้ว อันบุคคลเจริญแล้ว กระทำให้มากแล้ว ย่อมเป็นไปเพื่อความรู้ยิ่ง เพื่อความตรัสรู้
<span class="LineNumber"> 013 </span>เพื่อนิพพาน.     
<span class="LineNumber"> 014 </span>	[๔๒๔] ท่านพระโมคคัลลานะกราบทูลว่า ข้าแต่พระผู้มีพระภาค โพชฌงค์ดีนัก ข้า         
<span class="LineNumber"> 015 </span>แต่พระสุคต โพชฌงค์ดีนัก พระผู้มีพระภาคได้ตรัสไวยากรณภาษิตนี้แล้ว ท่านพระมหา         
<span class="LineNumber"> 016 </span>โมคคัลลานะปลื้มใจ ชื่นชมภาษิตของพระผู้มีพระภาค ท่านพระมหาโมคคัลลานะหายจากอาพาธ      
<span class="LineNumber"> 017 </span>นั้นแล้ว และอาพาธนั้นอันท่านพระมหาโมคคัลลานะละได้แล้ว ด้วยประการฉะนี้แล.             
<span class="LineNumber"> 018 </span>		           จบ สูตรที่ ๕              
<span class="LineNumber"> 019 </span>		           คิลานสูตรที่ ๓            
<span class="LineNumber"> 020 </span>		พระผู้มีพระภาคหายประชวรด้วยโพชฌงค์ ๗ 
<span class="LineNumber"> 021 </span>	[๔๒๕] สมัยหนึ่ง พระผู้มีพระภาคประทับอยู่ ณ พระวิหารเวฬุวันกลันทกนิวาปสถาน       
<span class="LineNumber"> 022 </span>ใกล้พระนครราชคฤห์ ก็สมัยนั้น พระผู้มีพระภาคทรงประชวร ไม่สบาย เป็นไข้หนัก.            
<span class="LineNumber"> 023 </span>	[๔๒๖] ครั้งนั้น ท่านพระมหาจุนทะเข้าไปเฝ้าพระผู้มีพระภาคถึงที่ประทับ ถวายบังคม   
<span class="LineNumber"> 024 </span>พระผู้มีพระภาคแล้ว นั่ง ณ ที่ควรส่วนข้างหนึ่ง พระผู้มีพระภาคได้ตรัสกะท่านพระจุนทะว่า 
<span class="LineNumber"> 025 </span>ดูกรจุนทะ โพชฌงค์จงแจ่มแจ้งกะเธอ. 
