<span class="LineNumber"> 001 </span>		         ๒. โพชฌงคสังยุต             
<span class="LineNumber"> 002 </span>		          ปัพพตวรรค ที่ ๑            
<span class="LineNumber"> 003 </span>		            หิมวันตสูตร              
<span class="LineNumber"> 004 </span>            ผู้เจริญโพชฌงค์ถึงความเป็นใหญ่ในธรรมทั้งหลาย            
<span class="LineNumber"> 005 </span>	[๓๕๕] ดูกรภิกษุทั้งหลาย พวกนาคอาศัยขุนเขาชื่อหิมวันต์ มีกายเติบโต มีกำลัง       
<span class="LineNumber"> 006 </span>ครั้นกายเติบโต มีกำลังที่ขุนเขานั้นแล้ว ย่อมลงสู่บึงน้อย ครั้นลงสู่บึงน้อยแล้ว ย่อมลงสู่บึง           
<span class="LineNumber"> 007 </span>ใหญ่ ครั้นลงสู่บึงใหญ่แล้ว ย่อมลงสู่แม่น้ำน้อย ครั้นลงสู่แม่น้ำน้อยแล้ว ย่อมลงสู่แม่น้ำใหญ่           
<span class="LineNumber"> 008 </span>ครั้นลงสู่แม่น้ำใหญ่แล้ว ย่อมลงสู่มหาสมุทรสาคร นาคพวกนั้น ย่อมถึงความโตใหญ่ทางกาย    
<span class="LineNumber"> 009 </span>ในมหาสมุทรสาครนั้น แม้ฉันใด ภิกษุอาศัยศีล ตั้งอยู่ในศีลแล้ว เจริญโพชฌงค์ ๗ กระทำให้  
<span class="LineNumber"> 010 </span>มากซึ่งโพชฌงค์ ๗ ย่อมถึงความเป็นใหญ่ไพบูลย์ในธรรมทั้งหลาย ฉันนั้นเหมือนกัน.          
<span class="LineNumber"> 011 </span>	[๓๕๖] ดูกรภิกษุทั้งหลาย ก็ภิกษุอาศัยศีล ตั้งอยู่ในศีลแล้ว เจริญโพชฌงค์ ๗        
<span class="LineNumber"> 012 </span>กระทำให้มากซึ่งโพชฌงค์ ๗ อย่างไร จึงถึงความเป็นใหญ่ไพบูลย์ในธรรมทั้งหลาย? ดูกรภิกษุ  
<span class="LineNumber"> 013 </span>ทั้งหลาย ภิกษุในธรรมวินัยนี้ ย่อมเจริญสติสัมโพชฌงค์ อันอาศัยวิเวก อาศัยวิราคะ อาศัยนิโรธ              
<span class="LineNumber"> 014 </span>น้อมไปในการสละ ย่อมเจริญธรรมวิจยสัมโพชฌงค์ ... วิริยสัมโพชฌงค์ ... ปีติสัมโพชฌงค์ ...
<span class="LineNumber"> 015 </span>ปัสสัทธิสัมโพชฌงค์ ... สมาธิสัมโพชฌงค์ ... อุเบกขาสัมโพชฌงค์ อันอาศัยวิเวก อาศัยวิราคะ                
<span class="LineNumber"> 016 </span>อาศัยนิโรธ น้อมไปในการสละ ดูกรภิกษุทั้งหลาย ภิกษุอาศัยศีล ตั้งอยู่ในศีลแล้ว เจริญ    
<span class="LineNumber"> 017 </span>โพชฌงค์ ๗ กระทำให้มากซึ่งโพชฌงค์ ๗ อย่างนี้แล จึงถึงความเป็นใหญ่ไพบูลย์ในธรรม        
<span class="LineNumber"> 018 </span>ทั้งหลาย.        
<span class="LineNumber"> 019 </span>		           จบ สูตรที่ ๑              
<span class="LineNumber"> 020 </span>		             กายสูตร
<span class="LineNumber"> 021 </span>		         อาหารของนิวรณ์ ๕            
<span class="LineNumber"> 022 </span>	[๓๕๗] ดูกรภิกษุทั้งหลาย กายนี้มีอาหารเป็นที่ตั้ง ดำรงอยู่ได้เพราะอาศัยอาหาร     
<span class="LineNumber"> 023 </span>ไม่มีอาหารดำรงอยู่ไม่ได้ แม้ฉันใด นิวรณ์ ๕ ก็มีอาหารเป็นที่ตั้ง ดำรงอยู่ได้เพราะอาศัยอาหาร            
<span class="LineNumber"> 024 </span>ไม่มีอาหารดำรงอยู่ไม่ได้ ฉันนั้นเหมือนกัน.     
