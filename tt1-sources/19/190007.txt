<span class="LineNumber"> 001 </span>ปฏิปทาเพื่อกำหนดรู้ทุกข์นั้น ดูกรภิกษุทั้งหลาย พวกเธอถูกถามอย่างนั้นแล้ว พึงพยากรณ์แก่                
<span class="LineNumber"> 002 </span>พวกอัญญเดียรถีย์ปริพาชกเหล่านั้นอย่างนี้.          
<span class="LineNumber"> 003 </span>		           จบ สูตรที่ ๕              
<span class="LineNumber"> 004 </span>		           ภิกขุสูตรที่ ๑            
<span class="LineNumber"> 005 </span>		  ว่าด้วยพรหมจรรย์และที่สุดพรหมจรรย์ 
<span class="LineNumber"> 006 </span>	[๒๙] สาวัตถีนิทาน. ครั้งนั้นแล ภิกษุรูปหนึ่งเข้าไปเฝ้าพระผู้มีพระภาคถึงที่ประทับ
<span class="LineNumber"> 007 </span>ถวายบังคมพระผู้มีพระภาคแล้ว นั่ง ณ ที่ควรส่วนข้างหนึ่ง ครั้นแล้วได้ทูลถามพระผู้มีพระภาค               
<span class="LineNumber"> 008 </span>ว่า ข้าแต่พระองค์ผู้เจริญ ที่เรียกว่าพรหมจรรย์ๆ ดังนี้ ก็พรหมจรรย์เป็นไฉน ที่สุดแห่ง 
<span class="LineNumber"> 009 </span>พรหมจรรย์เป็นไฉน?
<span class="LineNumber"> 010 </span>	[๓๐] พระผู้มีพระภาคตรัสว่า ดูกรภิกษุ อริยมรรคประกอบด้วยองค์ ๘ คือ สัมมา         
<span class="LineNumber"> 011 </span>ทิฏฐิ ฯลฯ สัมมาสมาธิ นี้แลเป็นพรหมจรรย์ ความสิ้นราคะ ความสิ้นโทสะ ความสิ้นโมหะ       
<span class="LineNumber"> 012 </span>นี้เป็นที่สุดแห่งพรหมจรรย์.       
<span class="LineNumber"> 013 </span>		           จบ สูตรที่ ๖              
<span class="LineNumber"> 014 </span>		           ภิกขุสูตรที่ ๒            
<span class="LineNumber"> 015 </span>		   ความกำจัดราคะ เป็นชื่อนิพพานธาตุ  
<span class="LineNumber"> 016 </span>	[๓๑] สาวัตถีนิทาน. ครั้งนั้นแล ภิกษุรูปหนึ่งเข้าไปเฝ้าพระผู้มีพระภาคถึงที่ประทับ
<span class="LineNumber"> 017 </span>ถวายบังคมพระผู้มีพระภาคแล้ว นั่ง ณ ที่ควรส่วนข้างหนึ่ง ครั้นแล้วได้ทูลถามพระผู้มีพระภาคว่า            
<span class="LineNumber"> 018 </span>ข้าแต่พระองค์ผู้เจริญ ที่เรียกว่า ความกำจัดราคะ ความกำจัดโทสะ ความกำจัดโมหะ ดังนี้ คำว่า              
<span class="LineNumber"> 019 </span>ความกำจัดราคะ ความกำจัดโทสะ ความกำจัดโมหะ นี้เป็นชื่อแห่งอะไรหนอ? พระผู้มีพระภาค     
<span class="LineNumber"> 020 </span>ตรัสตอบว่า ดูกรภิกษุ คำว่า ความกำจัดราคะ ความกำจัดโทสะ ความกำจัดโมหะ นี้เป็นชื่อ     
<span class="LineNumber"> 021 </span>แห่งนิพพานธาตุ เพราะเหตุนั้น จึงเรียกว่าธรรมเป็นที่สิ้นอาสวะ.       
<span class="LineNumber"> 022 </span>		      ความสิ้นราคะ ชื่อว่าอมตะ       
<span class="LineNumber"> 023 </span>	[๓๒] เมื่อพระผู้มีพระภาคตรัสอย่างนี้แล้ว ภิกษุนั้นได้ทูลถามพระผู้มีพระภาคว่า ข้า
<span class="LineNumber"> 024 </span>แต่พระองค์ผู้เจริญ ที่เรียกว่า อมตะๆ ดังนี้ อมตะเป็นไฉน? ทางที่จะให้ถึงอมตะเป็นไฉน?  
