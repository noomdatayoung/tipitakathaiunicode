<span class="LineNumber"> 001 </span>	[๙๖] ดูกรภิกษุทั้งหลาย ก็อริยมรรคอันประกอบด้วยองค์ ๘ เป็นไฉน? คือ ความ          
<span class="LineNumber"> 002 </span>เห็นชอบ ฯลฯ ความตั้งใจชอบ อริยมรรคอันประกอบด้วยองค์ ๘ อันบุคคลเหล่าใดเหล่าหนึ่ง      
<span class="LineNumber"> 003 </span>พลาดแล้ว อริยมรรคอันประกอบด้วยองค์ ๘ แห่งบุคคลเหล่านั้น ย่อมไม่ให้ถึงความสิ้นทุกข์   
<span class="LineNumber"> 004 </span>โดยชอบ อริยมรรคอันประกอบด้วยองค์ ๘ อันบุคคลเหล่าใดเหล่าหนึ่งปรารภแล้ว อริยมรรคอัน    
<span class="LineNumber"> 005 </span>ประกอบด้วยองค์ ๘ แห่งบุคคลเหล่านั้น ย่อมให้ถึงความสิ้นทุกข์โดยชอบ.  
<span class="LineNumber"> 006 </span>		           จบ สูตรที่ ๓              
<span class="LineNumber"> 007 </span>		             ปารสูตร
<span class="LineNumber"> 008 </span>		   ธรรมเป็นเครื่องให้ถึงฝั่ง (นิพพาน)
<span class="LineNumber"> 009 </span>	[๙๗] สาวัตถีนิทาน. ดูกรภิกษุทั้งหลาย ธรรม ๘ ประการนี้ ที่บุคคลเจริญแล้ว         
<span class="LineNumber"> 010 </span>กระทำให้มากแล้ว ย่อมเป็นไปเพื่อถึงฝั่ง (นิพพาน) จากที่มิใช่ฝั่ง (วัฏฏะ) ธรรม ๘ ประการ
<span class="LineNumber"> 011 </span>เป็นไฉน? คือ ความเห็นชอบ ฯลฯ ความตั้งใจชอบ ธรรม ๘ ประการนี้แล ที่บุคคลเจริญแล้ว      
<span class="LineNumber"> 012 </span>กระทำให้มากแล้ว ย่อมเป็นไปเพื่อถึงฝั่งจากที่มิใช่ฝั่ง.              
<span class="LineNumber"> 013 </span>     พระผู้มีพระภาคผู้สุคตศาสดา ครั้นตรัสไวยากรณภาษิตนี้แล้ว จึงได้ตรัสคาถาประพันธ์  
<span class="LineNumber"> 014 </span>ต่อไปอีกว่า      
<span class="LineNumber"> 015 </span>	[๙๘] ในพวกมนุษย์ ชนที่ถึงฝั่งมีจำนวนน้อย แต่หมู่สัตว์นอกนี้ ย่อม                
<span class="LineNumber"> 016 </span>       วิ่งไปตามฝั่งนั่นเอง ส่วนชนเหล่าใดประพฤติตามในธรรมที่พระผู้มี
<span class="LineNumber"> 017 </span>       พระภาคตรัสดีแล้ว ชนเหล่านั้นข้ามบ่วงมฤตยูซึ่งแสนยากที่จะข้ามไปถึง             
<span class="LineNumber"> 018 </span>       ฝั่งได้ บัณฑิตพึงละธรรมฝ่ายดำเสียเจริญธรรมฝ่ายขาว ออกจากความ 
<span class="LineNumber"> 019 </span>       อาลัย อาศัยธรรมอันไม่มีความอาลัยแล้ว พึงละกามเสีย เป็นผู้ไม่มี                
<span class="LineNumber"> 020 </span>       กิเลสเป็นเครื่องกังวล ปรารถนาความยินดีในวิเวก ที่สัตว์ยินดีได้ยาก             
<span class="LineNumber"> 021 </span>       บัณฑิตพึงยังตนให้ผ่องแผ้ว จากเครื่องเศร้าหมองจิต ชนเหล่าใดอบรม                
<span class="LineNumber"> 022 </span>       จิตดีแล้วโดยชอบในองค์เป็นเหตุให้ตรัสรู้ ไม่ถือมั่น ยินดีแล้วในความ            
<span class="LineNumber"> 023 </span>       สละคืนความถือมั่น ชนเหล่านั้นเป็นผู้สิ้นอาสวะ มีความรุ่งเรือง
<span class="LineNumber"> 024 </span>       ปรินิพพานแล้วในโลกนี้.     
<span class="LineNumber"> 025 </span>		           จบ สูตรที่ ๔    
