<span class="LineNumber"> 001 </span>	[๙๒๔] ดูกรภิกษุทั้งหลาย ส่วนสมณะหรือพราหมณ์เหล่าใดเหล่าหนึ่ง รู้ชัดซึ่ง         
<span class="LineNumber"> 002 </span>สุขินทรีย์ ความเกิดแห่งสุขินทรีย์ ความดับแห่งสุขินทรีย์ และปฏิปทาที่จะให้ถึงความดับแห่ง               
<span class="LineNumber"> 003 </span>สุขินทรีย์ รู้ชัดซึ่งทุกขินทรีย์ ... โทมนัสสินทรีย์ ... อุเปกขินทรีย์ ความเกิดแห่งอุเปกขินทรีย์ ความ  
<span class="LineNumber"> 004 </span>ดับแห่งอุเปกขินทรีย์ และปฏิปทาที่จะให้ถึงความดับแห่งอุเปกขินทรีย์ สมณะหรือพราหมณ์    
<span class="LineNumber"> 005 </span>เหล่านั้น เรานับว่าเป็นสมณะในหมู่สมณะ และว่าเป็นพราหมณ์ในหมู่พราหมณ์ เพราะท่าน       
<span class="LineNumber"> 006 </span>เหล่านั้น กระทำให้แจ้งซึ่งประโยชน์ของความเป็นสมณะ และของความเป็นพราหมณ์ ด้วยปัญญา    
<span class="LineNumber"> 007 </span>อันยิ่งเอง ในปัจจุบัน เข้าถึงอยู่.
<span class="LineNumber"> 008 </span>		           จบ สูตรที่ ๕              
<span class="LineNumber"> 009 </span>		           วิภังคสูตรที่ ๑           
<span class="LineNumber"> 010 </span>		      ว่าด้วยการจำแนกอินทรีย์ ๕      
<span class="LineNumber"> 011 </span>	[๙๒๕] ดูกรภิกษุทั้งหลาย อินทรีย์ ๕ ประการนี้ ๕ ประการเป็นไฉน? คือ สุขินทรีย์    
<span class="LineNumber"> 012 </span>... อุเปกขินทรีย์.                
<span class="LineNumber"> 013 </span>	[๙๒๖] ดูกรภิกษุทั้งหลาย ก็สุขินทรีย์เป็นไฉน? ความสุขทางกาย ความสำราญ            
<span class="LineNumber"> 014 </span>ทางกาย เวทนาอันเป็นสุขสำราญ เกิดแต่กายสัมผัส นี้เรียกว่า สุขินทรีย์.
<span class="LineNumber"> 015 </span>	[๙๒๗] ดูกรภิกษุทั้งหลาย ก็ทุกขินทรีย์เป็นไฉน? ความทุกข์ทางกาย ความไม่           
<span class="LineNumber"> 016 </span>สำราญทางกาย เวทนาอันเป็นทุกข์ไม่สำราญ เกิดแต่กายสัมผัส นี้เรียกว่า ทุกขินทรีย์.      
<span class="LineNumber"> 017 </span>	[๙๒๘] ดูกรภิกษุทั้งหลาย ก็โสมนัสสินทรีย์เป็นไฉน? ความสุขทางใจ ความ              
<span class="LineNumber"> 018 </span>สำราญทางใจ เวทนาอันเป็นสุขสำราญ เกิดแต่มโนสัมผัส นี้เรียกว่า โสมนัสสินทรีย์.         
<span class="LineNumber"> 019 </span>	[๙๒๙] ดูกรภิกษุทั้งหลาย ก็โทมนัสสินทรีย์เป็นไฉน? ความทุกข์ทางใจ ความไม่         
<span class="LineNumber"> 020 </span>สำราญทางใจ เวทนาอันเป็นทุกข์ไม่สำราญ เกิดแต่มโนสัมผัส นี้เรียกว่า โทมนัสสินทรีย์.    
<span class="LineNumber"> 021 </span>	[๙๓๐] ดูกรภิกษุทั้งหลาย ก็อุเปกขินทรีย์เป็นไฉน? เวทนาอันสำราญก็ไม่ใช่ อันใช่    
<span class="LineNumber"> 022 </span>ความสำราญก็ไม่ใช่ ทางกายหรือทางใจ นี้เรียกว่า อุเปกขินทรีย์ ดูกรภิกษุทั้งหลาย        
<span class="LineNumber"> 023 </span>อินทรีย์ ๕ ประการนี้แล.           
<span class="LineNumber"> 024 </span>		           จบ สูตรที่ ๖ 
