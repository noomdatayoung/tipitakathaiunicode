<span class="LineNumber"> 001 </span>		           ชราวรรคที่ ๕              
<span class="LineNumber"> 002 </span>		             ชราสูตร
<span class="LineNumber"> 003 </span>		          ว่าด้วยความแก่             
<span class="LineNumber"> 004 </span>	[๙๖๒] ข้าพเจ้าได้สดับมาแล้วอย่างนี้:         
<span class="LineNumber"> 005 </span>     สมัยหนึ่ง พระผู้มีพระภาคประทับอยู่ ณ ปราสาทของนางวิสาขามิคารมารดา ใน            
<span class="LineNumber"> 006 </span>บุพพาราม ใกล้พระนครสาวัตถี ก็สมัยนั้น พระผู้มีพระภาคเสด็จออกจากที่หลีกเร้นในเวลาเย็น 
<span class="LineNumber"> 007 </span>แล้วประทับนั่งผินพระปฤษฎางค์ผิงแดดในที่มีแสงแดดส่องมาจากทิศประจิมอยู่ ครั้งนั้น ท่านพระ              
<span class="LineNumber"> 008 </span>อานนท์เข้าไปเฝ้าพระผู้มีพระภาคถึงที่ประทับ ถวายบังคมพระผู้มีพระภาคแล้ว บีบนวดพระกาย 
<span class="LineNumber"> 009 </span>ของพระผู้มีพระภาคด้วยฝ่ามือพลางกราบทูลว่า          
<span class="LineNumber"> 010 </span>	[๙๖๓] ข้าแต่พระองค์ผู้เจริญ น่าอัศจรรย์ ไม่เคยมีมาแล้ว เวลานี้พระฉวีวรรณของ     
<span class="LineNumber"> 011 </span>พระผู้มีพระภาคไม่บริสุทธิ์ผุดผ่องเหมือนเมื่อก่อน พระสรีระก็หย่อนย่นเป็นเกลียว พระกายก็ค้อม            
<span class="LineNumber"> 012 </span>ไปข้างหน้า และความแปรปรวนของอินทรีย์ คือ พระจักษุ พระโสตะ พระฆานะ พระชิวหา           
<span class="LineNumber"> 013 </span>พระกาย ก็ปรากฏอยู่.               
<span class="LineNumber"> 014 </span>	[๙๖๔] พระผู้มีพระภาคตรัสว่า ดูกรอานนท์ ข้อนี้เป็นอย่างนั้น ชราธรรมย่อมมีใน      
<span class="LineNumber"> 015 </span>ความเป็นหนุ่มสาว พยาธิธรรมย่อมมีในความไม่มีโรค มรณธรรมย่อมมีในชีวิต ผิวพรรณไม่       
<span class="LineNumber"> 016 </span>บริสุทธิ์ผุดผ่องเหมือนเมื่อก่อน สรีระก็หย่อนย่นเป็นเกลียว กายก็ค้อมไปข้างหน้า และความ
<span class="LineNumber"> 017 </span>แปรปรวนแห่งอินทรีย์ คือ จักษุ โสตะ ฆานะ ชิวหา กาย ก็ปรากฏอยู่.      
<span class="LineNumber"> 018 </span>	[๙๖๕] พระผู้มีพระภาคผู้สุคตศาสดา ครั้นตรัสไวยากรณภาษิตนี้จบลงแล้ว จึงได้        
<span class="LineNumber"> 019 </span>ตรัสคาถาประพันธ์ต่อไปอีกว่า       
<span class="LineNumber"> 020 </span>     ถึงท่านจะติความแก่อันเลวทราม ถึงท่านจะติความแก่อันทำให้ผิวพรรณ 
<span class="LineNumber"> 021 </span>     ทรามไป รูปอันน่าพึงใจก็คงถูกความแก่ย่ำยีอยู่นั่นเอง แม้ผู้ใดพึงมีชีวิตอยู่      
<span class="LineNumber"> 022 </span>     ได้ร้อยปี (ผู้นั้นก็ไม่พ้นความตายไปได้) สัตว์ทั้งปวงมีความตายเป็นเบื้อง        
<span class="LineNumber"> 023 </span>     หน้า ความตายย่อมไม่ละเว้นอะไรๆ ย่อมย่ำยีทั้งหมดทีเดียว.       
<span class="LineNumber"> 024 </span>		           จบ สูตรที่ ๑ 
