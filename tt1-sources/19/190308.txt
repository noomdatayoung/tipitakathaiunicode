<span class="LineNumber"> 001 </span>		           สลฬาคารสูตร               
<span class="LineNumber"> 002 </span>		    ภิกษุผู้เจริญสติปัฏฐานไม่ลาสิกขา 
<span class="LineNumber"> 003 </span>	[๑๒๗๙] สมัยหนึ่ง ท่านพระอนุรุทธะอยู่ ณ สลฬาคาร ใกล้พระนครสาวัตถี ณ              
<span class="LineNumber"> 004 </span>ที่นั้นแล ท่านพระอนุรุทธะเรียกภิกษุทั้งหลายมาแล้วได้กล่าวว่า ดูกรผู้มีอายุทั้งหลาย เปรียบ             
<span class="LineNumber"> 005 </span>เหมือนแม่น้ำคงคาไหลไปสู่ทิศปราจีน หลั่งไปสู่ทิศปราจีน บ่าไปสู่ทิศปราจีน เมื่อเป็นเช่นนั้น             
<span class="LineNumber"> 006 </span>หมู่มหาชนถือเอาจอบและตะกร้ามา ด้วยประสงค์ว่า จักทดแม่น้ำคงคาให้ไหลกลับ หลั่งกลับ     
<span class="LineNumber"> 007 </span>บ่ากลับ ดังนี้ ท่านทั้งหลายจะสำคัญความข้อนั้นเป็นไฉน หมู่มหาชนนั้นจะพึงทดน้ำคงคาให้  
<span class="LineNumber"> 008 </span>ไหลกลับ หลั่งกลับ บ่ากลับ ได้บ้างหรือ?             
<span class="LineNumber"> 009 </span>     ภิกษุเหล่านั้นตอบว่า ไม่ได้ ขอรับ.            
<span class="LineNumber"> 010 </span>     อ. เพราะเหตุไร?              
<span class="LineNumber"> 011 </span>     ภิ. เพราะการที่จะทดแม่น้ำคงคาอันไหลไปสู่ทิศปราจีน หลั่งไปสู่ทิศปราจีน บ่าไปสู่  
<span class="LineNumber"> 012 </span>ทิศปราจีน ให้ไหลกลับ หลั่งกลับ บ่ากลับ มิใช่กระทำให้ง่าย หมู่มหาชนนั้นจะพึงเป็นผู้มีส่วน              
<span class="LineNumber"> 013 </span>แห่งความเหน็ดเหนื่อยลำบากเปล่าแน่นอน.              
<span class="LineNumber"> 014 </span>     อ. ฉันนั้นเหมือนกัน ผู้มีอายุทั้งหลาย พระราชา มหาอำมาตย์ของพระราชา มิตร         
<span class="LineNumber"> 015 </span>อมาตย์ ญาติหรือสาโลหิต จะพึงเชื้อเชิญภิกษุผู้เจริญ กระทำให้มากซึ่งสติปัฏฐาน ๔ ให้ยินดี                
<span class="LineNumber"> 016 </span>ด้วยโภคะว่า ดูกรบุรุษผู้เจริญ จงมาเถิด ท่านจะครองผ้ากาสาวะเหล่านี้อยู่ทำไม ท่านจะเป็นผู้มี            
<span class="LineNumber"> 017 </span>ศีรษะโล้นมือถือกระเบื้องเที่ยวบิณฑบาตอยู่ทำไม นิมนต์ท่านสึกมาบริโภคสมบัติและบำเพ็ญบุญ
<span class="LineNumber"> 018 </span>เถิด ข้อที่ภิกษุผู้เจริญ ผู้กระทำให้มาก ซึ่งสติปัฏฐาน ๔ จักลาสิกขาออกมานั้น มิใช่ฐานะที่จะ            
<span class="LineNumber"> 019 </span>มีได้ ข้อนั้นเพราะเหตุไร? เพราะจิตที่น้อมไปในวิเวก โน้มไปในวิเวก โอนไปในวิเวก        
<span class="LineNumber"> 020 </span>ตลอดกาลนาน จักหวนสึก มิใช่ฐานะที่จะมีได้.          
<span class="LineNumber"> 021 </span>	[๑๒๘๐] ดูกรผู้มีอายุทั้งหลาย ก็ภิกษุย่อมเจริญ กระทำให้มาก ซึ่งสติปัฏฐาน ๔       
<span class="LineNumber"> 022 </span>อย่างไร? ภิกษุในธรรมวินัยนี้ ย่อมพิจารณาเห็นกายในกาย ... ย่อมพิจารณาเห็นเวทนาในเวทนา 
<span class="LineNumber"> 023 </span>อยู่ ... ย่อมพิจารณาเห็นจิตในจิตอยู่ ... ย่อมพิจารณาเห็นธรรมในธรรมอยู่ มีความเพียร มี
<span class="LineNumber"> 024 </span>สัมปชัญญะ มีสติ พึงกำจัดอภิชฌาและโทมนัสในโลกเสียได้ ดูกรผู้มีอายุทั้งหลาย ภิกษุย่อม  
<span class="LineNumber"> 025 </span>เจริญ กระทำให้มาก ซึ่งสติปัฏฐาน ๔ อย่างนี้แล.      
<span class="LineNumber"> 026 </span>		           จบ สูตรที่ ๘  
