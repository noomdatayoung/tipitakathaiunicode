<span class="LineNumber"> 001 </span>	[๖๖] ดูกรภิกษุทั้งหลาย ก็มิจฉาปฏิปทาเป็นไฉน? ความเห็นผิด ฯลฯ ความ               
<span class="LineNumber"> 002 </span>ตั้งใจผิด นี้เรียกว่า มิจฉาปฏิปทา.
<span class="LineNumber"> 003 </span>	[๖๗] ดูกรภิกษุทั้งหลาย ก็สัมมาปฏิปทาเป็นไฉน? ความเห็นชอบ ฯลฯ ความ               
<span class="LineNumber"> 004 </span>ตั้งใจชอบ นี้เรียกว่า สัมมาปฏิปทา.
<span class="LineNumber"> 005 </span>		           จบ สูตรที่ ๓              
<span class="LineNumber"> 006 </span>		          ปฏิปทาสูตรที่ ๒            
<span class="LineNumber"> 007 </span>		          ว่าด้วยญายธรรม             
<span class="LineNumber"> 008 </span>	[๖๘] สาวัตถีนิทาน. ดูกรภิกษุทั้งหลาย เราไม่สรรเสริญมิจฉาปฏิปทาของคฤหัสถ์        
<span class="LineNumber"> 009 </span>หรือบรรพชิต คฤหัสถ์หรือบรรพชิตปฏิบัติผิดแล้ว ย่อมไม่ฟังญายธรรมอันเป็นกุศลให้สำเร็จ   
<span class="LineNumber"> 010 </span>เพราะความปฏิบัติผิดเป็นตัวเหตุ ก็มิจฉาปฏิปทาเป็นไฉน? ความเห็นผิด ฯลฯ ความตั้งใจผิด   
<span class="LineNumber"> 011 </span>นี้เรียกว่า มิจฉาปฏิปทา ดูกรภิกษุทั้งหลาย เราไม่สรรเสริญมิจฉาปฏิปทาของคฤหัสต์หรือบรรพชิต              
<span class="LineNumber"> 012 </span>คฤหัสถ์หรือบรรพชิตปฏิบัติผิดแล้ว ย่อมไม่ยังญายธรรมอันเป็นกุศลให้สำเร็จ เพราะความปฏิบัติ               
<span class="LineNumber"> 013 </span>ผิดเป็นตัวเหตุ.  
<span class="LineNumber"> 014 </span>	[๖๙] ดูกรภิกษุทั้งหลาย เราสรรเสริญสัมมาปฏิปทาของคฤหัสถ์หรือบรรพชิต คฤหัสถ์      
<span class="LineNumber"> 015 </span>หรือบรรพชิตปฏิบัติชอบแล้ว ย่อมยังญายธรรมอันเป็นกุศลให้สำเร็จ เพราะความปฏิบัติชอบเป็น 
<span class="LineNumber"> 016 </span>ตัวเหตุ ก็สัมมาปฏิปทาเป็นไฉน? ความเห็นชอบ ฯลฯ ความตั้งใจชอบ นี้เรียกว่า สัมมา        
<span class="LineNumber"> 017 </span>ปฏิปทา ดูกรภิกษุทั้งหลาย เราสรรเสริญสัมมาปฏิปทาของคฤหัสถ์หรือบรรพชิต คฤหัสถ์หรือ     
<span class="LineNumber"> 018 </span>บรรพชิตปฏิบัติชอบแล้ว ย่อมยังญายธรรมอันเป็นกุศลให้สำเร็จ เพราะความปฏิบัติชอบเป็น     
<span class="LineNumber"> 019 </span>ตัวเหตุ.         
<span class="LineNumber"> 020 </span>		           จบ สูตรที่ ๔              
<span class="LineNumber"> 021 </span>		          อสัปปุริสสูตรที่ ๑         
<span class="LineNumber"> 022 </span>		       ว่าด้วยอสัตบุรุษ-สัตบุรุษ     
<span class="LineNumber"> 023 </span>	[๗๐] สาวัตถีนิทาน. ดูกรภิกษุทั้งหลาย เราจักแสดงอสัตบุรุษและสัตบุรุษแก่เธอ       
<span class="LineNumber"> 024 </span>ทั้งหลาย เธอทั้งหลายจงฟังเรื่องนั้น.               
<span class="LineNumber"> 025 </span>	[๗๑] ดูกรภิกษุทั้งหลาย ก็อสัตบุรุษเป็นไฉน? บุคคลบางคนในโลกนี้เป็นผู้มีความ      
<span class="LineNumber"> 026 </span>เห็นผิด ดำริผิด เจรจาผิด ทำการงานผิด เลี้ยงชีพผิด พยายามผิด ระลึกผิด ตั้งใจผิด       
<span class="LineNumber"> 027 </span>บุคคลนี้เรียกว่า อสัตบุรุษ. 
