<span class="LineNumber"> 001 </span>	[๑๐๐๕] ข้าแต่พระองค์ผู้เจริญ ท่านพระปิณโฑลภารทวาชะ เห็นอำนาจประโยชน์            
<span class="LineNumber"> 002 </span>อะไรหนอ จึงพยากรณ์อรหัตผลว่า เรารู้ชัดว่า ชาติสิ้นแล้ว ... กิจอื่นเพื่อความเป็นอย่างนี้มิได้มี.       
<span class="LineNumber"> 003 </span>	[๑๐๐๖] พระผู้มีพระภาคตรัสว่า ดูกรภิกษุทั้งหลาย เพราะความที่อินทรีย์ ๓ ประการ    
<span class="LineNumber"> 004 </span>อันตนเจริญแล้ว กระทำให้มากแล้ว ภิกษุปิณโฑลภารทวาชะ จึงพยากรณ์อรหัตผลได้ว่า เรารู้ชัด 
<span class="LineNumber"> 005 </span>ว่า ชาติสิ้นแล้ว ... กิจอื่นเพื่อความเป็นอย่างนี้มิได้มี.           
<span class="LineNumber"> 006 </span>	[๑๐๐๗] อินทรีย์ ๓ ประการเป็นไฉน? คือ สตินทรีย์ ๑ สมาธินทรีย์ ๑ ปัญญินทรีย์ ๑.   
<span class="LineNumber"> 007 </span>	[๑๐๐๘] ดูกรภิกษุทั้งหลาย เพราะความที่อินทรีย์ ๓ ประการนี้แล อันตนเจริญแล้ว      
<span class="LineNumber"> 008 </span>กระทำให้มากแล้ว ภิกษุปิณโฑลภารทวาชะจึงพยากรณ์อรหัตผลได้ว่า เรารู้ชัดว่า ชาติสิ้นแล้ว ...              
<span class="LineNumber"> 009 </span>กิจอื่นเพื่อความเป็นอย่างนี้มิได้มี.               
<span class="LineNumber"> 010 </span>	[๑๐๐๙] ดูกรภิกษุทั้งหลาย ก็อินทรีย์ ๓ ประการนี้ มีอะไรเป็นที่สุด มีความสิ้นเป็น 
<span class="LineNumber"> 011 </span>ที่สุด มีความสิ้นแห่งอะไรเป็นที่สุด มีความสิ้นแห่งชาติ ชราและมรณะเป็นที่สุด ดูกรภิกษุทั้งหลาย         
<span class="LineNumber"> 012 </span>ภิกษุปิณโฑลภารทวาชะเห็นว่า ความสิ้นแห่งชาติ ชราและมรณะดังนี้แล จึงพยากรณ์อรหัตผล     
<span class="LineNumber"> 013 </span>ว่า เรารู้ชัดว่า ชาติสิ้นแล้ว ... กิจอื่นเพื่อความเป็นอย่างนี้มิได้มี.               
<span class="LineNumber"> 014 </span>		           จบ สูตรที่ ๙              
<span class="LineNumber"> 015 </span>		            สัทธาสูตร                
<span class="LineNumber"> 016 </span>		    ว่าด้วยศรัทธาของพระอริยสาวก      
<span class="LineNumber"> 017 </span>	[๑๐๑๐] ข้าพเจ้าได้สดับมาแล้วอย่างนี้:        
<span class="LineNumber"> 018 </span>     สมัยหนึ่ง พระผู้มีพระภาคประทับอยู่ ณ นิคมของชาวอังคะชื่ออาปณะ ในแคว้นอังคะ      
<span class="LineNumber"> 019 </span>ณ ที่นั้นแล พระผู้มีพระภาคตรัสเรียกท่านพระสารีบุตรมาแล้วตรัสว่า ดูกรสารีบุตร อริยสาวก
<span class="LineNumber"> 020 </span>ผู้ใดมีศรัทธามั่น เลื่อมใสยิ่งในพระตถาคต อริยสาวกนั้นไม่พึงเคลือบแคลงหรือสงสัยในตถาคต
<span class="LineNumber"> 021 </span>หรือในศาสนาของตถาคต.              
<span class="LineNumber"> 022 </span>	[๑๐๑๑] พระสารีบุตรกราบทูลว่า ข้าแต่พระองค์ผู้เจริญ อริยสาวกใด มีศรัทธามั่น      
<span class="LineNumber"> 023 </span>เลื่อมใสยิ่ง ในพระตถาคต อริยสาวกนั้น ไม่พึงเคลือบแคลงหรือสงสัย ในพระตถาคต            
<span class="LineNumber"> 024 </span>หรือในศาสนาของพระตถาคต ด้วยว่าอริยสาวกผู้มีศรัทธา พึงหวังข้อนี้ได้ว่า จักเป็นผู้ปรารภ
<span class="LineNumber"> 025 </span>ความเพียร เพื่อละอกุศลธรรม เพื่อยังกุศลธรรมให้ถึงพร้อม มีกำลัง มีความบากบั่น มั่นคง  
<span class="LineNumber"> 026 </span>ไม่ทอดธุระในกุศลธรรมทั้งหลาย.   
