<span class="LineNumber"> 001 </span>	 [๙๓] สมัยนั้น ภิกษุทั้งหลายรังเกียจที่จะถูหลังทั้งในเรือนไฟ ทั้งในน้ำ จึงกราบทูล
<span class="LineNumber"> 002 </span>เรื่องนั้นแด่พระผู้มีพระภาคๆ ตรัสว่า ดูกรภิกษุทั้งหลาย เราอนุญาต เครื่องกำบัง
<span class="LineNumber"> 003 </span>๓ ชนิด คือ เรือนไฟ ๑ น้ำ ๑ ผ้า ๑ ฯ  
<span class="LineNumber"> 004 </span>	[๙๔]  สมัยต่อมา น้ำในเรือนไฟไม่มี  ภิกษุทั้งหลายกราบทูลเรื่องนั้น   แด่พระผู้มี
<span class="LineNumber"> 005 </span>พระภาคๆ ตรัสว่า ดูกรภิกษุทั้งหลาย เราอนุญาตบ่อน้ำ ขอบบ่อน้ำ    ทรุดพัง ... 
<span class="LineNumber"> 006 </span>ตรัสว่า ดูกรภิกษุทั้งหลาย เราอนุญาตให้ก่อมูลดิน ๓ อย่าง คือ    ก่อด้วยอิฐ ๑ ก่อด้วยหิน ๑ 
<span class="LineNumber"> 007 </span>ก่อด้วยไม้ ๑ บ่อน้ำต่ำไป น้ำท่วมได้ ภิกษุทั้ง  หลายกราบทูลเรื่องนั้นแด่พระผู้มีพระภาค
<span class="LineNumber"> 008 </span>พระผู้มีพระภาคตรัสว่า ดูกรภิกษุทั้งหลาย เราอนุญาตให้ถมให้สูง ดินที่ถมพังทะลาย ... ภิกษุ
<span class="LineNumber"> 009 </span>ทั้งหลายขึ้นลงลำบาก ... ขึ้นลง พลัดตก ... ตรัสว่า ดูกรภิกษุทั้งหลาย เราอนุญาตราวสำหรับยึด ฯ    
<span class="LineNumber"> 010 </span>	 [๙๕] สมัยนั้น ภิกษุทั้งหลายใช้เถาวัลย์บ้าง ประคดเอวบ้าง ผูกภาชนะตักน้ำ ... ตรัสว่า
<span class="LineNumber"> 011 </span>ดูกรภิกษุทั้งหลาย เราอนุญาตเชือกสำหรับบ่อน้ำ  มือเจ็บ ... ตรัสว่า ดูกรภิกษุทั้งหลาย เรา
<span class="LineNumber"> 012 </span>อนุญาตคันโพงคล้ายคันชั่ง ระหัดชัก ระหัดถีบ ภาชนะแตกเสียมาก ... ตรัสว่า ดูกรภิกษุทั้งหลาย
<span class="LineNumber"> 013 </span>เราอนุญาต ถังน้ำ ๓ อย่าง คือ ถังน้ำโลหะ ๑ ถังน้ำไม้ ๑ ถังน้ำหนัง ๑ ฯ 
<span class="LineNumber"> 014 </span>	 [๙๖] สมัยต่อมา ภิกษุทั้งหลายตักน้ำในที่แจ้ง ลำบาก ด้วยหนาวบ้าง  ร้อนบ้าง
<span class="LineNumber"> 015 </span>จึงกราบทูลเรื่องนั้นแด่พระผู้มีพระภาคๆ ตรัสว่า ดูกรภิกษุทั้งหลาย  เราอนุญาต
<span class="LineNumber"> 016 </span>ศาลาสำหรับบ่อน้ำ ผงหญ้าที่ศาลาบ่อน้ำหล่นเกลื่อน ... ตรัสว่า  ดูกรภิกษุทั้งหลาย เราอนุญาตให้
<span class="LineNumber"> 017 </span>รื้อลงฉาบด้วยดินทั้งข้างบนข้างล่าง ทำให้มีสีขาว   สีดำ สีเหลือง จำหลักเป็นพวงดอกไม้ 
<span class="LineNumber"> 018 </span>เครือไม้ ฟันมังกร ดอกจอกห้ากลีบราวจีวร สายระเดียงจีวร ฯ
<span class="LineNumber"> 019 </span>	 [๙๗] สมัยนั้น บ่อน้ำยังไม่มีฝาปิด ผงหญ้าบ้าง ฝุ่นบ้าง ตกลง ตรัสว่า ดูกรภิกษุ
<span class="LineNumber"> 020 </span>ทั้งหลาย เราอนุญาตฝาปิด ฯ  
<span class="LineNumber"> 021 </span>	 [๙๘] สมัยต่อมา ภาชนะสำหรับขังน้ำยังไม่มี ... ตรัสว่า ดูกรภิกษุ  ทั้งหลาย เราอนุญาต
<span class="LineNumber"> 022 </span>รางน้ำ อ่างน้ำ ฯ
<span class="LineNumber"> 023 </span>	 [๙๙] สมัยนั้น ภิกษุทั้งหลายสรงน้ำในที่นั้นๆ ในอาราม  อารามเป็นตม ภิกษุ
<span class="LineNumber"> 024 </span>ทั้งหลายกราบทูลเรื่องนั้นแด่พระผู้มีพระภาคๆ ตรัสว่า ดูกรภิกษุทั้งหลาย เรา 
<span class="LineNumber"> 025 </span>อนุญาตลำรางระบายน้ำ ลำราง โล่งโถง ภิกษุทั้งหลายอายที่จะสรงน้ำ ... ตรัสว่า  ดูกรภิกษุ
<span class="LineNumber"> 026 </span>ทั้งหลาย เราอนุญาตให้กั้นกำแพง ๓ ชนิด คือกำแพงอิฐ ๑ กำแพงหิน ๑ กำแพงไม้ ๑ 
