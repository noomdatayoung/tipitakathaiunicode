<span class="LineNumber"> 001 </span>         กาลนาน เหมือนพ่อค้าผู้ปล่อยให้ประโยชน์ล่วงไป เดือดร้อน
<span class="LineNumber"> 002 </span>         อยู่ ฉะนั้น คนผู้ถูกอวิชชาหุ้มห่อไว้ พรากจากสัทธรรม
<span class="LineNumber"> 003 </span>         จักเสวยแต่สงสาร คือ ชาติและมรณะสิ้นกาลนาน ส่วน
<span class="LineNumber"> 004 </span>         ชนเหล่าใดได้อัตภาพเป็นมนุษย์แล้ว เมื่อพระตถาคตประกาศ
<span class="LineNumber"> 005 </span>         สัทธรรม ได้กระทำแล้ว จักกระทำ หรือกระทำอยู่ ตาม
<span class="LineNumber"> 006 </span>         พระดำรัสของพระศาสดา ชนเหล่านั้นชื่อว่าได้ประสบขณะ
<span class="LineNumber"> 007 </span>         คือ การประพฤติพรหมจรรย์อันยอดเยี่ยมในโลก ชนเหล่า
<span class="LineNumber"> 008 </span>         ใดดำเนินไปตามมรรคา ที่พระตถาคตเจ้าทรงประกาศแล้ว
<span class="LineNumber"> 009 </span>         สำรวมในศีลสังวรที่พระตถาคตเจ้าผู้มีจักษุเป็นเผ่าพันธุ์แห่ง
<span class="LineNumber"> 010 </span>         พระอาทิตย์ ทรงแสดงแล้ว คุ้มครองอินทรีย์ มีสติ
<span class="LineNumber"> 011 </span>         ทุกเมื่อ ไม่ชุ่มด้วยกิเลส ตัดอนุสัยทั้งปวงอันแล่นไปตาม
<span class="LineNumber"> 012 </span>         กระแสบ่วงมาร ชนเหล่านั้นแล บรรลุความสิ้นอาสวะ
<span class="LineNumber"> 013 </span>         ถึงฝั่ง คือ นิพพานในโลกแล้ว ฯ
<span class="LineNumber"> 014 </span>                          จบสูตรที่ ๙
<span class="LineNumber"> 015 </span>                        ๑๐. อนุรุทธสูตร
<span class="LineNumber"> 016 </span>     [๑๒๐] สมัยหนึ่ง พระผู้มีพระภาคประทับอยู่ ณ ป่าเภสกลามิคทายวัน แขวงเมือง
<span class="LineNumber"> 017 </span>สุงสุมารคิระ แคว้นภัคคชนบท ก็โดยสมัยนั้น ท่านพระอนุรุทธะอยู่ที่วิหารปาจีนวังสทายวัน 
<span class="LineNumber"> 018 </span>แคว้นเจดีย์ ครั้งนั้น ท่านพระอนุรุทธะหลีกออกเร้นอยู่ในที่ลับ เกิดความปริวิตกทางใจอย่างนี้ว่า 
<span class="LineNumber"> 019 </span>ธรรมนี้เป็นธรรมของบุคคลผู้มีความปรารถนาน้อย มิใช่ของบุคคลผู้มีความปรารถนามาก ของ
<span class="LineNumber"> 020 </span>บุคคลผู้สันโดษ มิใช่ของบุคคลผู้ไม่สันโดษ ของบุคคลผู้สงัด มิใช่ของบุคคลผู้ยินดีในการ
<span class="LineNumber"> 021 </span>คลุกคลีด้วยหมู่คณะ ของบุคคลผู้ปรารภความเพียร มิใช่ของบุคคลผู้เกียจคร้าน ของบุคคลผู้มีสติ
<span class="LineNumber"> 022 </span>ตั้งมั่น มิใช่ของบุคคลผู้มีสติหลงลืม ของบุคคลผู้มีจิตมั่นคง มิใช่ของบุคคลผู้มีจิตไม่มั่นคง 
<span class="LineNumber"> 023 </span>ของบุคคลผู้มีปัญญา มิใช่ของบุคคลผู้มีปัญญาทราม ฯ
