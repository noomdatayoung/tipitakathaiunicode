<span class="LineNumber"> 001 </span> ยังไม่บรรลุธรรมอันเกษมจากโยคะ ยังไม่เป็นพหูสูต ยังทรงจำธรรมไม่ได้ ยังปฏิบัติธรรม
<span class="LineNumber"> 002 </span>สมควรแก่ธรรมไม่ได้ ยังไม่ปฏิบัติชอบ ยังไม่ประพฤติตามธรรมไม่เรียนอาจาริยวาทของตนแล้ว
<span class="LineNumber"> 003 </span> บอก แสดง บัญญัติ แต่งตั้ง  เปิดเผย จำแนกกระทำให้ง่าย ไม่แสดงธรรมมีปฏิหาริย์ย่ำยี
<span class="LineNumber"> 004 </span>ด้วยดีซึ่งปรัปปวาทที่เกิดขึ้นแล้วโดยชอบธรรม ข้าแต่พระองค์ผู้เจริญ  บัดนี้ อุบาสิกาสาวิกาของ
<span class="LineNumber"> 005 </span>พระผู้มีพระภาค เป็นผู้ฉลาด ได้รับแนะนำ แกล้วกล้า บรรลุธรรมอันเกษมจากโยคะ เป็นพหูสูต
<span class="LineNumber"> 006 </span>ทรงธรรม ปฏิบัติธรรมสมควรแก่ธรรม ปฏิบัติชอบ ประพฤติตามธรรม เรียนอาจาริยวาท
<span class="LineNumber"> 007 </span>ของตนแล้ว บอก แสดง บัญญัติ แต่งตั้ง เปิดเผย จำแนก ทำให้ง่าย แสดงธรรมมีปาฏิหาริย์
<span class="LineNumber"> 008 </span>ย่ำยีด้วยดีซึ่งปรัปปวาทที่เกิดขึ้นแล้วโดยชอบธรรมข้าแต่พระองค์ผู้เจริญ บัดนี้ ขอพระผู้มีพระภาค
<span class="LineNumber"> 009 </span>จงเสด็จปรินิพพานเถิด ขอพระสุคตจงเสด็จปรินิพพานเถิด บัดนี้เป็นกาลปรินิพพานแห่ง
<span class="LineNumber"> 010 </span>พระผู้มีพระภาค ก็พระผู้มีพระภาคตรัสพระวาจานี้ไว้ว่า  ดูกรมารผู้ลามก เราจักยังไม่ปรินิพพาน
<span class="LineNumber"> 011 </span>ตราบเท่าที่พรหมจรรย์ของเรานี้ยังไม่เจริญแพร่หลายกว้างขวาง ชนเป็นอันมาก ยังไม่รู้ทั่วยังไม่
<span class="LineNumber"> 012 </span>แน่นหนา เทวดาและมนุษย์ทั้งหลายยังไม่ประกาศดีแล้ว ข้าแต่พระองค์ผู้เจริญ บัดนี้ พรหมจรรย์
<span class="LineNumber"> 013 </span>ของพระผู้มีพระภาคเจริญแพร่หลายกว้างขวาง ชนเป็นอันมากรู้ทั่ว แน่นหนา เทวดาและมนุษย์
<span class="LineNumber"> 014 </span>ประกาศดีแล้ว ข้าแต่พระองค์ผู้เจริญบัดนี้ ขอพระผู้มีพระภาคจงเสด็จปรินิพพานเถิด  ขอ
<span class="LineNumber"> 015 </span>พระสุคตจงเสด็จปรินิพพานเถิด  บัดนี้ เป็นกาลปรินิพพานแห่งพระผู้มีพระภาค ฯ
<span class="LineNumber"> 016 </span>     พระผู้มีพระภาคตรัสว่า ดูกรมารผู้ลามก ท่านจงเป็นผู้ขวนขวายน้อยเถิดไม่นานนักตถาคต
<span class="LineNumber"> 017 </span>จักปรินิพพาน แต่นี้ล่วงไป ๓ เดือน ตถาคตจักปรินิพพานลำดับนั้นแล พระผู้มีพระภาคทรงมี
<span class="LineNumber"> 018 </span>สติสัมปชัญญะ ปลงอายุสังขาร ณ ปาวาลเจดีย์เมื่อพระผู้มีพระภาคทรงปลงอายุสังขารแล้ว 
<span class="LineNumber"> 019 </span>แผ่นดินไหวใหญ่ น่าสะพึงกลัว โลมชาติชูชัน กลองทิพย์ก็บันลือลั่น พระผู้มีพระภาคทรงทราบ
<span class="LineNumber"> 020 </span>เนื้อความนั้นแล้ว  จึงทรงเปล่งพระอุทานในเวลานั้นว่า
<span class="LineNumber"> 021 </span>          มุนีได้ปลงเครื่องปรุงแต่งภพ อันเป็นเหตุสมภพทั้งที่ชั่งได้
<span class="LineNumber"> 022 </span>          ทั้งที่ชั่งไม่ได้ ยินดีในภายใน มีจิตตั้งมั่น ได้ทำลายกิเลสที่
<span class="LineNumber"> 023 </span>          เกิดในตนเหมือนทหารทำลายเกราะ  ฉะนั้น ฯ
