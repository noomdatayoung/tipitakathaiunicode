<span class="LineNumber"> 001 </span>          ความถือมั่นด้วยทิฏฐิ ย่อมไม่เป็นอาการที่ก้าวล่วงโดยง่าย การถึงความ  
<span class="LineNumber"> 002 </span>          ตกลงในธรรม ทั้งหลายแล้วถือมั่น ก็ไม่เป็นอาการที่ก้าวล่วงโดยง่าย  
<span class="LineNumber"> 003 </span>          เพราะฉะนั้น ในการถือมั่นเหล่านั้น นรชนย่อมสละธรรมบ้าง ยึดถือ  
<span class="LineNumber"> 004 </span>          ธรรมบ้าง.  
<span class="LineNumber"> 005 </span>    [๑๐๐] พระผู้มีพระภาคตรัสว่า  
<span class="LineNumber"> 006 </span>          ทิฏฐิ ที่กำหนดเพื่อเกิดในภพน้อยและภพใหญ่ ย่อมไม่มีแก่บุคคลผู้มี  
<span class="LineNumber"> 007 </span>          ปัญญาในที่ไหนๆ ในโลก เพราะบุคคลผู้มีปัญญาละมารยาและมานะ  
<span class="LineNumber"> 008 </span>          ได้แล้ว เป็นผู้ไม่มีกิเลสเครื่องเข้าถึง จะพึงไปด้วยกิเลสอะไรเล่า.  
<span class="LineNumber"> 009 </span>                        ว่าด้วยผู้มีปัญญา  
<span class="LineNumber"> 010 </span>    [๑๐๑] คำว่า ทิฏฐิที่กำหนดเพื่อเกิดในภพน้อยและภพใหญ่ ย่อมไม่มีแก่บุคคลผู้มีปัญญา  
<span class="LineNumber"> 011 </span>ในที่ไหนๆ ในโลก มีความว่า ปัญญา เรียกว่าโธนา ได้แก่ความรู้ ความรู้ทั่ว ความเลือกเฟ้น  
<span class="LineNumber"> 012 </span>ความเลือกเฟ้นทั่ว ความเลือกเฟ้นธรรม ความกำหนดความดี ความเข้าไปกำหนด ความเข้า  
<span class="LineNumber"> 013 </span>ไปกำหนดเฉพาะ ความเป็นบัณฑิต ความเป็นผู้ฉลาด ความเป็นผู้มีปัญญารักษาตน ปัญญา  
<span class="LineNumber"> 014 </span>เครื่องจำแนก ปัญญาเครื่องคิด ปัญญาเครื่องเข้าไปเห็น ปัญญาอันกว้างขวางดุจแผ่นดิน ปัญญา  
<span class="LineNumber"> 015 </span>เครื่องทำลายกิเลส ปัญญาอันนำไปรอบ ปัญญาเครื่องเห็นแจ้ง ความรู้สึกตัว ปัญญาเครื่องเจาะแทง  
<span class="LineNumber"> 016 </span>ปัญญาเครื่องเห็นชัด ปัญญาเป็นใหญ่ ปัญญาเป็นกำลัง ปัญญาเป็นศาตรา ปัญญาเพียงดังปราสาท  
<span class="LineNumber"> 017 </span>ปัญญาอันสว่าง ปัญญาอันแจ่มแจ้ง  ปัญญาอันรุ่งเรือง ปัญญาเป็นดังแก้ว ความไม่หลง  
<span class="LineNumber"> 018 </span>ความเลือกเฟ้นธรรม ความเห็นชอบ. เพราะเหตุไร ปัญญาจึงเรียกว่าโธนา. เพราะปัญญานั้น  
<span class="LineNumber"> 019 </span>เป็นเครื่องกำจัดล้าง ชำระ ซักฟอก ซึ่งกายทุจริต วจีทุจริต มโนทุจริต ราคะ โทสะ โมหะ  
<span class="LineNumber"> 020 </span>ความโกรธ ความผูกโกรธ ความลบหลู่ ความตีเสมอ ความริษยา ความตระหนี่ ความลวง  
<span class="LineNumber"> 021 </span>ความโอ้อวด ความกระด้าง ความแข่งดี ความถือตัว ความดูหมิ่น ความเมา ความประมาท                                            
<span class="LineNumber"> 022 </span>กิเลสทั้งปวง ทุจริตทั้งปวง ความกระวนกระวายทั้งปวง ความเร่าร้อนทั้งปวง ความเดือดร้อน  
<span class="LineNumber"> 023 </span>ทั้งปวง อภิสังขารคืออกุศลธรรมทั้งปวง. เพราะเหตุนั้น ปัญญาจึงเรียกว่า โธนา. อีกอย่างหนึ่ง  
<span class="LineNumber"> 024 </span>สัมมาทิฏฐิเป็นเครื่องกำจัด ล้างชำระ ซักฟอกมิจฉาทิฏฐิ สัมมาสังกัปปะ ... ซึ่งมิจฉาสังกัปปะ  
