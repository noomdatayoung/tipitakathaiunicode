<span class="LineNumber"> 001 </span>พระมหาปธานอยู่ที่ควงโพธิพฤกษ์ฝั่งแม่น้ำเนรัญชรา ทรงกำจัดมารทั้งเสนามารที่ไม่ให้มหาชน  
<span class="LineNumber"> 002 </span>พ้นไป เป็นเผ่าพันธุ์ผู้ประมาท ทรงละ บรรเทา ทำให้สิ้นไปซึ่งตัณหาเพียงดังข่ายอันให้แล่นไป  
<span class="LineNumber"> 003 </span>ให้เกาะเกี่ยวอารมณ์อยู่.  
<span class="LineNumber"> 004 </span>     สมจริงดังประพันธ์คาถาว่า  
<span class="LineNumber"> 005 </span>           บุรุษมีตัณหาเป็นเพื่อน แล่นไปสู่ความเป็นอย่างนี้และความเป็นอย่างอื่น  
<span class="LineNumber"> 006 </span>           ตลอดกาลนาน ไม่ล่วงพ้นสงสารไปได้ ภิกษุรู้จักโทษนี้ รู้จักตัณหาเป็น  
<span class="LineNumber"> 007 </span>           แดนเกิดแห่งทุกข์ จึงเป็นผู้ปราศจากตัณหา ไม่มีความยึดถือ มีสติ  
<span class="LineNumber"> 008 </span>           พึงเว้นรอบ.  
<span class="LineNumber"> 009 </span>พระผู้มีพระภาคทรงเป็นบุคคลผู้เอกเพราะความละตัณหาอย่างนี้.  
<span class="LineNumber"> 010 </span>     พระผู้มีพระภาคทรงเป็นบุคคลผู้เอกพระอรรถว่า เป็นผู้ปราศจากราคะโดยส่วนเดียว  
<span class="LineNumber"> 011 </span>อย่างไร? พระผู้มีพระภาคทรงเป็นบุคคลผู้เอกเพราะอรรถว่า เป็นผู้ปราศจากราคะโดยส่วนเดียว  
<span class="LineNumber"> 012 </span>เพราะอรรถว่า ทรงละราคะเสียแล้ว. ทรงเป็นบุคคลผู้เอกเพราะอรรถว่า เป็นผู้ปราศจากโทสะโดย  
<span class="LineNumber"> 013 </span>ส่วนเดียว เพราะทรงละโทสะเสียแล้ว. ทรงเป็นบุคคลผู้เอกเพราะอรรถว่า เป็นผู้ปราศจาก  
<span class="LineNumber"> 014 </span>โมหะโดยส่วนเดียว เพราะทรงละโมหะเสียแล้ว. ทรงเป็นบุคคลผู้เอกเพราะอรรถว่า เป็นผู้  
<span class="LineNumber"> 015 </span>ไม่มีกิเลสโดยส่วนเดียว เพราะทรงละกิเลสทั้งหลายเสียแล้ว.  
<span class="LineNumber"> 016 </span>     พระผู้มีพระภาคทรงเป็นบุคคลผู้เอกเพราะอรรถว่า เป็นผู้เสด็จไปตามเอกายนมรรค  
<span class="LineNumber"> 017 </span>อย่างไร? สติปัฏฐาน ๔ สัมมัปปธาน ๔ อิทธิบาท ๔ อินทรีย์ ๕ พละ ๕ โพชฌงค์ ๗ อริยมรรค  
<span class="LineNumber"> 018 </span>มีองค์ ๘ เรียกว่า เอกายนมรรค (ธรรมเป็นหนทางเป็นที่ไปแห่งบุคคลผู้เดียว).  
<span class="LineNumber"> 019 </span>     สมจริงดังประพันธ์คาถาว่า  
<span class="LineNumber"> 020 </span>           พระผู้มีพระภาค ผู้เห็นธรรมเป็นส่วนสุดแห่งความสิ้นชาติ ผู้ทรง  
<span class="LineNumber"> 021 </span>           อนุเคราะห์ด้วยพระทัยเกื้อกูล ย่อมทรงทราบมรรคเป็นที่ไปแห่งบุคคล  
<span class="LineNumber"> 022 </span>           ผู้เดียว บัณฑิตทั้งหลายได้ข้ามก่อนแล้ว จักข้าม และย่อมข้ามซึ่งโอฆะ  
<span class="LineNumber"> 023 </span>           ด้วยมรรคนั้น.  
<span class="LineNumber"> 024 </span>พระผู้มีพระภาคทรงเป็นบุคคลผู้เอกเพราะอรรถว่า เป็นผู้เสด็จไปตามเอกายนมรรคอย่างนี้.  
