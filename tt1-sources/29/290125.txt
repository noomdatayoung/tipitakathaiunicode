<span class="LineNumber"> 001 </span>เอกโวการภพ จตุโวการภพ ปัญจโวการภพ อดีต อนาคต ปัจจุบัน ทิฏฐธรรม สุตธรรม  
<span class="LineNumber"> 002 </span>มุตธรรม วิญญาตัพพธรรม เป็นผู้มีจิตกระทำให้ปราศจากแดนกิเลสอยู่ เพราะฉะนั้น จึงชื่อว่า  
<span class="LineNumber"> 003 </span>มุนีไม่อาศัยแล้วในสิ่งทั้งปวง.  
<span class="LineNumber"> 004 </span>                    ว่าด้วยสิ่งเป็นที่รัก ๒ อย่าง  
<span class="LineNumber"> 005 </span>     [๒๑๔] คำว่า ไม่ทำสัตตสังขารว่าเป็นที่รัก และไม่ทำสัตตสังขารว่าเป็นที่ชัง  
<span class="LineNumber"> 006 </span>มีความว่า ที่รัก ได้แก่ สิ่งเป็นที่รัก ๒ อย่าง คือ สัตว์ ๑ สังขาร ๑.  
<span class="LineNumber"> 007 </span>     สัตว์ทั้งหลายเป็นที่รักเป็นไฉน? สัตว์ทั้งหลายในโลกนี้ เป็นผู้ใคร่ความเจริญ ใคร่  
<span class="LineNumber"> 008 </span>ประโยชน์เกื้อกูล ใคร่ความผาสุก ใคร่ความปลอดโปร่งจากโยคกิเลสบ้าง คือ เป็นมารดาบิดาบ้าง  
<span class="LineNumber"> 009 </span>เป็นพี่ชายน้องชายบ้าง เป็นพี่สาวน้องสาวบ้าง เป็นบุตรบ้าง เป็นธิดาบ้าง เป็นมิตรบ้าง เป็น  
<span class="LineNumber"> 010 </span>พวกพ้องบ้าง เป็นสาโลหิต (ญาติสืบสาย) บ้าง แห่งบุคคลนั้น สัตว์เหล่านี้ชื่อว่าเป็นที่รัก.  
<span class="LineNumber"> 011 </span>     สังขารทั้งหลายเป็นที่รักเป็นไฉน? รูป เสียง กลิ่น รส โผฏฐัพพะ เป็นที่ชอบใจ  
<span class="LineNumber"> 012 </span>สังขารเหล่านี้ชื่อว่าเป็นที่รัก.  
<span class="LineNumber"> 013 </span>     คำว่า เป็นที่ชัง ได้แก่ สิ่งเป็นที่ชัง ๒ อย่าง คือ สัตว์ ๑ สังขาร ๑.  
<span class="LineNumber"> 014 </span>     สัตว์ทั้งหลายเป็นที่ชังเป็นไฉน? สัตว์ทั้งหลายในโลกนี้ เป็นผู้ใคร่ความเสื่อม ใคร่  
<span class="LineNumber"> 015 </span>สิ่งไม่เป็นประโยชน์เกื้อกูล ใคร่ความไม่ผาสุก ใคร่ความไม่ปลอดโปร่งจากโยคกิเลส ใคร่เพื่อ  
<span class="LineNumber"> 016 </span>จะปลงจากชีวิตของบุคคลนั้น สัตว์เหล่านี้ชื่อว่าเป็นที่ชัง.  
<span class="LineNumber"> 017 </span>     สังขารทั้งหลายเป็นที่ชังเป็นไฉน? รูป เสียง กลิ่น รส โผฏฐัพพะ ไม่เป็นที่ชอบใจ  
<span class="LineNumber"> 018 </span>สังขารเหล่านี้ชื่อว่าเป็นที่ชัง.  
<span class="LineNumber"> 019 </span>     คำว่า ไม่ทำสัตตสังขารว่าเป็นที่รัก และไม่ทำสัตตสังขารว่าเป็นที่ชัง คือ มุนีไม่ทำ  
<span class="LineNumber"> 020 </span>สัตตสังขารว่าเป็นที่รักด้วยสามารถแห่งความกำหนัดว่า สัตว์นี้เป็นที่รักของเรา และสังขาร  
<span class="LineNumber"> 021 </span>ทั้งหลายนี้เป็นที่ชอบใจของเรา และไม่ทำสัตตสังขารว่าเป็นที่ชังด้วยสามารถแห่งความขัดเคืองว่า  
<span class="LineNumber"> 022 </span>สัตว์นี้เป็นที่ชังของเรา และสังขารทั้งหลายนี้เป็นที่ไม่ชอบใจของเรา คือ ไม่ให้เกิด ไม่ให้เกิด  
<span class="LineNumber"> 023 </span>พร้อม ไม่ให้บังเกิด ไม่ให้บังเกิดเฉพาะ เพราะฉะนั้น จึงชื่อว่า ไม่ทำสัตตสังขารว่าเป็นที่รัก  
<span class="LineNumber"> 024 </span>และไม่ทำสัตตสังขารว่าเป็นที่ชัง.  
