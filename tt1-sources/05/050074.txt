<span class="LineNumber"> 001 </span>	นับถือแล้วย่อมนับถือตอบ ซึ่งบัณฑิตชาตินั้น แต่นั้น ย่อม  
<span class="LineNumber"> 002 </span>	อนุเคราะห์บัณฑิตชาตินั้น ดุจมารดาอนุเคราะห์บุตรผู้เกิด  
<span class="LineNumber"> 003 </span>	แต่อก ฉะนั้น คนที่เทพดาอนุเคราะห์แล้ว ย่อมพบเห็น  
<span class="LineNumber"> 004 </span>	แต่สิ่งที่เจริญทุกเมื่อ.  
<span class="LineNumber"> 005 </span>	[๗๔] ครั้นพระผู้มีพระภาคทรงอนุโมทนาแก่สองมหาอำมาตย์ ด้วยพระคาถา  
<span class="LineNumber"> 006 </span>เหล่านี้แล้ว ทรงลุกจากพระพุทธอาสน์เสด็จกลับ จึงสองมหาอำมาตย์ตามส่งเสด็จพระผู้มี  
<span class="LineNumber"> 007 </span>พระภาค ไปทางเบื้องพระปฤษฎางค์ด้วยความประสงค์ว่า วันนี้ พระสมณโคดมจักเสด็จออกทาง  
<span class="LineNumber"> 008 </span>ประตูด้านใด ประตูด้านนั้นจักมีนามว่า "ประตูพระโคดม" จักเสด็จข้ามแม่น้ำคงคาโดยท่าใด  
<span class="LineNumber"> 009 </span>ท่านั้นจักมีนามว่า "ท่าพระโคดม" ต่อมาประตูที่พระผู้มีพระภาคเสด็จพระพุทธดำเนินผ่านไปนั้น  
<span class="LineNumber"> 010 </span>ได้ปรากฏนามว่า "ประตูพระโคดม."  
<span class="LineNumber"> 011 </span>	ครั้งนั้น ผู้มีพระภาคเสด็จพระพุทธดำเนินไปทางแม่น้ำคงคา ก็เวลานั้น แม่น้ำคงคา  
<span class="LineNumber"> 012 </span>กำลังเปี่ยม น้ำเสมอตลิ่ง พอกาดื่มกินได้ คนทั้งหลายใคร่จะไปจากฝั่งนี้สู่ฝั่งโน้น ต่างก็หาเรือ  
<span class="LineNumber"> 013 </span>ต่างก็หาแพ ต่างก็ผูกแพลูกบวบ พระผู้มีพระภาคได้ทอดพระเนตรเห็นคนเหล่านั้นต่างก็พากันหา  
<span class="LineNumber"> 014 </span>เรือ หาแพ ผูกแพลูกบวบ ประสงค์จะข้ามจากฝั่งโน้น จึงได้ทรงอันตรธาน ณ ฝั่งนี้แห่งแม่  
<span class="LineNumber"> 015 </span>น้ำคงคา ไปปรากฏ ณ ฝั่งโน้นพร้อมกับภิกษุสงฆ์ ดุจบุรุษมีกำลังเหยียดแขนที่คู้ หรือคู้แขนที่  
<span class="LineNumber"> 016 </span>เหยียด ฉะนั้น.  
<span class="LineNumber"> 017 </span>	ครั้งนั้น พระผู้มีพระภาคทรงทราบความข้อนี้แล้ว จึงทรงเปล่งพระอุทานนี้ในเวลานั้น  
<span class="LineNumber"> 018 </span>		ชนเหล่าใดจะข้ามแม่น้ำที่ห้วงลึก ชนเหล่านั้นต้องสร้าง  
<span class="LineNumber"> 019 </span>		สะพานแล้วสละสระน้อยเสีย จึงข้ามสถานอันลุ่มเต็มด้วย  
<span class="LineNumber"> 020 </span>		น้ำได้ ส่วนคนที่จะข้ามแม่น้ำน้อยนี้ ก็ผูกแพข้ามไปได้  
<span class="LineNumber"> 021 </span>		แต่พวกคนมีปัญญา เว้นแพเสียก็ข้ามได้.  
<span class="LineNumber"> 022 </span>					_________________  
