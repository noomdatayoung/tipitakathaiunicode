<span class="LineNumber"> 001 </span>		พระพุทธบัญญัติทรงห้ามสวมรองเท้าขลิบหนัง  
<span class="LineNumber"> 002 </span>	สมัยต่อมา พระฉัพพัคคีย์สวมรองเท้าขลิบด้วยหนังราชสีห์ .... สวมรองเท้าขลิบด้วย  
<span class="LineNumber"> 003 </span>หนังเสือโคร่ง .... สวมรองเท้าขลิบด้วยหนังเสือเหลือง .... สวมรองเท้าขลิบด้วยหนังชะมด .... สวม  
<span class="LineNumber"> 004 </span>รองเท้าขลิบด้วยหนังนาก .... สวมรองเท้าขลิบด้วยหนังแมว .... สวมรองเท้าขลิบด้วยหนังค่าง .... สวม  
<span class="LineNumber"> 005 </span>รองเท้าขลิบด้วยหนังนกเค้า คนทั้งหลายเพ่งโทษ ติเตียน โพนทะนาว่า เหมือนพวกคฤหัสถ์  
<span class="LineNumber"> 006 </span>ผู้บริโภคกาม ภิกษุทั้งหลายจึงกราบทูลเรื่องนั้นแด่พระผู้มีพระภาค. พระผู้มีพระภาค ทรงบัญญัติ  
<span class="LineNumber"> 007 </span>ห้ามว่า ดูกรภิกษุทั้งหลาย ภิกษุไม่พึงสวมรองเท้าขลิบด้วยหนังราชสีห์ ไม่พึงสวมรองเท้าขลิบด้วย  
<span class="LineNumber"> 008 </span>หนังเสือโคร่ง ไม่พึงสวมรองเท้าขลิบด้วยหนังเสือเหลือง ไม่พึงสวมรองเท้าขลิบด้วยหนังชะมด  
<span class="LineNumber"> 009 </span>ไม่พึงสวมรองเท้าขลิบด้วยหนังนาก ไม่พึงสวมรองเท้าขลิบด้วยหนังแมว ไม่พึงสวมรองเท้า  
<span class="LineNumber"> 010 </span>ขลิบด้วยหนังค่าง ไม่พึงสวมรองเท้าขลิบด้วยหนังนกเค้า รูปใดสวม ต้องอาบัติทุกกฏ.  
<span class="LineNumber"> 011 </span>			ทรงอนุญาตรองเท้าหลายชั้นที่ใช้แล้ว  
<span class="LineNumber"> 012 </span>	[๗] ครั้งนั้น เวลาเช้า พระผู้มีพระภาคทรงอันตรวาสกแล้ว ทรงถือบาตรจีวร  
<span class="LineNumber"> 013 </span>เสด็จพระพุทธดำเนินเข้าไปบิณฑบาตในพระนครราชคฤห์ มีภิกษุรูปหนึ่งเป็นปัจฉาสมณะ แต่ภิกษุ  
<span class="LineNumber"> 014 </span>รูปนั้นเดินเขยกตามพระผู้มีพระภาคไปเบื้องพระปฤษฎางค์ อุบาสกคนหนึ่งสวมรองเท้าหลายชั้น  
<span class="LineNumber"> 015 </span>ได้เห็นพระผู้มีพระภาคกำลังเสด็จพระพุทธดำเนินมาแต่ไกลเทียว ครั้นแล้วจึงถอดรองเท้า เข้าไป  
<span class="LineNumber"> 016 </span>เฝ้าพระผู้มีพระภาค ถวายบังคมแล้วเข้าไปหาภิกษุรูปนั้น อภิวาทแล้วจึงได้ถามว่า เพราะอะไร  
<span class="LineNumber"> 017 </span>พระผู้เป็นเจ้าจึงเดินเขยก ขอรับ?  
<span class="LineNumber"> 018 </span>	ภิกษุรูปนั้นตอบว่า เพราะเท้าทั้งสองของอาตมาแตก จ้ะ.  
<span class="LineNumber"> 019 </span>	อุ. นิมนต์พระผู้เป็นเจ้ารับรองเท้า ขอรับ.  
<span class="LineNumber"> 020 </span>	ภิ. อย่าเลย ท่าน เพราะผู้มีพระภาคทรงห้ามรองเท้าหลายชั้น.  
<span class="LineNumber"> 021 </span>	พระผู้มีพระภาครับสั่งว่า เธอรับรองเท้านั้นได้ ภิกษุ.  
<span class="LineNumber"> 022 </span>	ครั้งนั้น พระผู้มีพระภาคทรงทำธรรมีกถา ในเพราะเหตุเป็นเค้ามูลนั้น ในเพราะเหตุ  
<span class="LineNumber"> 023 </span>แรกเกิดนั้น แล้วรับสั่งกะภิกษุทั้งหลายว่า ดูกรภิกษุทั้งหลาย เราอนุญาตรองเท้าหลายชั้นที่  
<span class="LineNumber"> 024 </span>ใช้แล้ว ดูกรภิกษุทั้งหลาย รองเท้าหลายชั้นที่ใหม่ ภิกษุไม่พึงสวม รูปใดสวม ต้องอาบัติทุกกฏ.  
<span class="LineNumber"> 025 </span>			ห้ามสวมรองเท้าในที่บางแห่ง  
<span class="LineNumber"> 026 </span>	[๘] ก็โดยสมัยนั้น พระผู้มีพระภาคมิได้ทรงฉลองพระบาทเสด็จพระดำเนินอยู่ในที่แจ้ง  
<span class="LineNumber"> 027 </span>ภิกษุเถระทั้งหลายทราบว่า พระศาสดามิได้ทรงฉลองพระบาทเสด็จพระพุทธดำเนินอยู่ ดังนี้  
