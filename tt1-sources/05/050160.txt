<span class="LineNumber"> 001 </span>เรื่องนั้นแด่พระผู้มีพระภาค. พระผู้มีพระภาคตรัสห้ามว่า ดูกรภิกษุทั้งหลาย ภิกษุไม่พึงใช้จีวร  
<span class="LineNumber"> 002 </span>ที่มิได้ตัด รูปใดใช้ ต้องอาบัติทุกกฏ.  
<span class="LineNumber"> 003 </span>				พระพุทธบัญชาให้แต่งจีวร  
<span class="LineNumber"> 004 </span>	[๑๔๙] ครั้งนั้น พระผู้มีพระภาคประทับอยู่ในพระนครราชคฤห์ตามพระพุทธาภิรมย์  
<span class="LineNumber"> 005 </span>แล้วเสด็จพระพุทธดำเนินไปทางทักขิณาคิรีชนบท พระองค์ทอดพระเนตรเห็นนาของชาวมคธ  
<span class="LineNumber"> 006 </span>ซึ่งเขาพูนดินขึ้นเป็นคันนาสี่เหลี่ยม พูนคันนายาวทั้งด้านยาวและด้านกว้าง พูนคันนาคั่นใน  
<span class="LineNumber"> 007 </span>ระหว่างๆ ด้วยคันนาสั้นๆ พูนคันนาเชื่อมกันดังทาง ๔ แพร่ง ตามที่ซึ่งคันนากับคันนาผ่านตัด  
<span class="LineNumber"> 008 </span>กันไป ครั้นแล้ว รับสั่งกะท่านพระอานนท์ว่า อานนท์เธอเห็นนาของชาวมคธ ซึ่งเขาพูนดิน  
<span class="LineNumber"> 009 </span>ขึ้นเป็นคันนาสี่เหลี่ยมพูนคันนายาวทั้งด้านยาวและด้านกว้าง พูนคันนาคั่นในระหว่างๆ ด้วยคันนา  
<span class="LineNumber"> 010 </span>สั้นๆ พูนคันนาเชื่อมกันทาง ๔ แพร่ง ตามที่ซึ่งคันนากับคันนาผ่านตัดกันไปหรือไม่?  
<span class="LineNumber"> 011 </span>	อา. เห็นตามพระพุทธดำรัส พระพุทธเจ้าข้า.  
<span class="LineNumber"> 012 </span>	ภ. เธอสามารถแต่งจีวรของภิกษุทั้งหลายให้มีรูปอย่างนั้นได้หรือไม่?  
<span class="LineNumber"> 013 </span>	อา. สามารถ พระพุทธเจ้าข้า.  
<span class="LineNumber"> 014 </span>	ครั้งนั้น พระผู้มีพระภาคประทับอยู่ ณ ทักขิณาคิรีชนบทตามพระพุทธาภิรมย์ แล้วเสด็จ  
<span class="LineNumber"> 015 </span>กลับมาพระนครราชคฤห์อีก ครั้งนั้นท่านพระอานนท์แต่งจีวรสำหรับภิกษุหลายรูป ครั้นแล้ว  
<span class="LineNumber"> 016 </span>เข้าไปเฝ้าพระผู้มีพระภาคได้กราบทูลว่า ขอพระผู้มีพระภาคจงทรงทอดพระเนตรจีวรที่ข้าพระ-  
<span class="LineNumber"> 017 </span>พุทธเจ้าแต่งแล้ว พระพุทธเจ้าข้า.  
<span class="LineNumber"> 018 </span>			ตรัสสรรเสริญท่านพระอานนท์  
<span class="LineNumber"> 019 </span>	ลำดับนั้น พระผู้มีพระภาคทรงทำธรรมีกถา ในเพราะเหตุเป็นเค้ามูลนั้น ในเพราะเหตุ  
<span class="LineNumber"> 020 </span>แรกเกิดนั้น แล้วรับสั่งกะภิกษุทั้งหลายว่า ดูกรภิกษุทั้งหลาย อานนท์เป็นคนฉลาด อานนท์  
<span class="LineNumber"> 021 </span>ได้ซาบซึ้งถึงเนื้อความแห่งถ้อยคำที่เรากล่าวย่อได้โดยกว้างขวาง อานนท์ทำผ้ากุสิก็ได้ ทำผ้าชื่อ  
<span class="LineNumber"> 022 </span>อัฑฒกุสิก็ได้ ทำผ้าชื่อมณฑลก็ได้ ทำผ้าชื่ออัฑฒมณฑลก็ได้ ทำผ้าชื่อวิวัฏฏะก็ได้ ทำผ้าชื่อ  
<span class="LineNumber"> 023 </span>อนุวิวัฏฏะก็ได้ ทำผ้าชื่อคีเวยยกะก็ได้ ทำผ้าชื่อชังเฆยยกะก็ได้ และทำผ้าชื่อพาหันตะก็ได้  
<span class="LineNumber"> 024 </span>จีวรจักเป็นผ้าที่ตัดแล้ว เศร้าหมองด้วยศัสตรา สมควรแก่สมณะ และพวกศัตรูไม่ต้องการ  
<span class="LineNumber"> 025 </span>	ดูกรภิกษุทั้งหลาย เราอนุญาตผ้าสังฆาฏิตัด ผ้าอุตราสงค์ตัด ผ้าอันตรวาสกตัด.  
