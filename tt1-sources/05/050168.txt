<span class="LineNumber"> 001 </span>	ภ. วิสาขา ก็เธอเห็นอานิสงส์อะไร จึงขอพร ๘ ประการต่อตถาคต  
<span class="LineNumber"> 002 </span>	วิ. พระพุทธเจ้าข้า ภิกษุทั้งหลายในพระธรรมวินัยนี้ จำพรรษาในทิศทั้งหลายแล้ว  
<span class="LineNumber"> 003 </span>จักมาพระนครสาวัตถี เพื่อเฝ้าพระองค์ แล้วจักทูลถามว่า ภิกษุมีชื่อนี้ถึงมรณภาพแล้ว ท่านมีคติ  
<span class="LineNumber"> 004 </span>อย่างไร มีภพหน้าอย่างไร พระพุทธเจ้าข้า พระองค์จักทรงพยากรณ์ภิกษุนั้นในโสดาปัตติผล  
<span class="LineNumber"> 005 </span>สกทาคามิผล อานาคามิผล หรืออรหัตผล หม่อมฉันจักเข้าไปหาภิกษุพวกนั้น แล้วเรียนถามว่า  
<span class="LineNumber"> 006 </span>พระคุณเจ้ารูปนั้นเคยมาพระนครสาวัตถีไหมเจ้าข้า ถ้าท่านเหล่านั้นจักตอบแก่หม่อมฉันว่า ภิกษุ  
<span class="LineNumber"> 007 </span>นั้นเคยมาพระนครสาวัตถี หม่อมฉันจักถึงความตกลงใจในการมาของพระคุณเจ้ารูปนั้นว่า พระ-  
<span class="LineNumber"> 008 </span>คุณเจ้ารูปนั้นคงใช้สอยผ้าวัสสิกศาฎก คงฉันอาคันตุกภัตร คมิกภัตรคิลานภัตร คิลานุปัฏฐากภัตร  
<span class="LineNumber"> 009 </span>คิลานเภสัช หรือยาคูประจำเป็นแน่ เมื่อหม่อมฉันระลึกถึงกุศลนั้นอยู่ ความปลื้มใจจักบังเกิด  
<span class="LineNumber"> 010 </span>เมื่อหม่อมฉันปลื้มใจแล้ว ความอิ่มใจจักบังเกิด เมื่อมีใจอิ่มเอิบแล้ว กายจักสงบ เมื่อมีกาย  
<span class="LineNumber"> 011 </span>สงบแล้ว จักเสวยสุข เมื่อมีความสุข จิตจักตั้งมั่น จักเป็นอันหม่อมฉันได้อบรมอินทรีย์  
<span class="LineNumber"> 012 </span>อบรมพละ อบรมโพชฌงค์นั้น หม่อมฉันเห็นอานิสงส์นี้ จึงขอประทานพร ๘ ประการต่อพระองค์  
<span class="LineNumber"> 013 </span>พระพุทธเจ้าข้า.  
<span class="LineNumber"> 014 </span>	ภ. ดีละ ดีละ วิสาขา ดีแท้ วิสาขา เธอเห็นอานิสงส์นี้ จึงขอพร ๘ ประการ  
<span class="LineNumber"> 015 </span>ต่อตถาคต เราอนุญาตพร ๘ ประการแก่เธอ.  
<span class="LineNumber"> 016 </span>	ครั้งนั้น พระผู้มีพระภาคทรงอนุโมทนานางวิสาขามิคารมาตา ด้วยพระคาถาเหล่านี้  
<span class="LineNumber"> 017 </span>ว่าดังนี้:-  
<span class="LineNumber"> 018 </span>				คาถาอนุโมทนา  
<span class="LineNumber"> 019 </span>	[๑๕๔] สตรีใด ให้ข้าวและน้ำ มีใจเบิกบานแล้ว สมบูรณ์ด้วยศีล  
<span class="LineNumber"> 020 </span>		เป็นสาวิกาของพระสุคต ครอบงำความตระหนี่แล้ว บริจาค  
<span class="LineNumber"> 021 </span>		ทานอันเป็นเหตุแห่งสวรรค์ เป็นเครื่องบรรเทาความโศก  
<span class="LineNumber"> 022 </span>		นำมาซึ่งความสุข สตรีนั้น อาศัยมรรคปฏิบัติ ปราศจากธุลี  
<span class="LineNumber"> 023 </span>		ไม่มีกิเลสเครื่องยั่วใจ ย่อมได้กำลังและอายุเป็นทิพย์ สตรี  
<span class="LineNumber"> 024 </span>		ผู้ประสงค์บุญนั้น เป็นคนมีสุข สมบูรณ์ด้วยอนามัย ย่อม  
<span class="LineNumber"> 025 </span>		ปลื้มใจในสวรรค์สิ้นกาลนาน.  
