<span class="LineNumber"> 001 </span>ไม่มีหนอ ข้าพระพุทธเจ้าได้ชั่วแล้วหนอ ข้าพระพุทธเจ้าไม่ได้ดีแล้วหนอ เพราะข้าพระพุทธเจ้า  
<span class="LineNumber"> 002 </span>โกรธไม่พอใจ เพ่งจะหาโทษให้ ได้บรรจุบาตรของภิกษุทั้งหลายเต็มพลางกล่าวว่า ท่านทั้งหลาย  
<span class="LineNumber"> 003 </span>จะฉันก็ได้ นำไปก็ได้ อะไรหนอแล ข้าพระพุทธเจ้าสร้างสมไว้มาก คือ บุญหรือบาป ดังนี้  
<span class="LineNumber"> 004 </span>อะไรกันแน่ที่ข้าพระพุทธเจ้าสร้างสมมาก คือ บุญหรือบาป พระพุทธเจ้าข้า?  
<span class="LineNumber"> 005 </span>	พระผู้มีพระภาคตรัสตอบว่า อาวุโส ท่านนิมนต์ภิกษุสงฆ์มีพระพุทธเจ้าเป็นประมุข  
<span class="LineNumber"> 006 </span>เพื่อเจริญบุญกุศลและปิติปราโมทย์ในวันพรุ่งนี้ด้วยทานอันเลิศใด ท่านชื่อว่าสร้างสมบุญไว้มาก  
<span class="LineNumber"> 007 </span>เพราะทานอันเลิศนั้น เมล็ดข้าวสุกเมล็ดหนึ่งๆ ของท่าน อันภิกษุรูปหนึ่งๆ ผู้เลิศด้วยคุณสมบัติ  
<span class="LineNumber"> 008 </span>อันใด รับไปแล้ว ท่านชื่อว่าสร้างสมบุญไว้มาก เพราะภิกษุผู้เลิศด้วยคุณสมบัติอันนั้น สวรรค์  
<span class="LineNumber"> 009 </span>เป็นอันท่านปรารภไว้แล้ว.  
<span class="LineNumber"> 010 </span>	ลำดับนั้น มหาอำมาตย์ผู้เริ่มเลื่อมใสนั้น ได้ทราบว่าเป็นลาภของตน ตนได้ดีแล้ว  
<span class="LineNumber"> 011 </span>สวรรค์อันตนปรารภไว้แล้ว ก็ร่าเริง ดีใจลุกจากที่นั่งถวายบังคมพระผู้มีพระภาค ทำประทักษิณ  
<span class="LineNumber"> 012 </span>แล้วกลับไป.  
<span class="LineNumber"> 013 </span>				ประชุมสงฆ์ทรงสอบถาม  
<span class="LineNumber"> 014 </span>	ลำดับนั้น พระผู้มีพระภาครับสั่งให้ประชุมภิกษุสงฆ์ ในเพราะเหตุเป็นเค้ามูลนั้น  
<span class="LineNumber"> 015 </span>ในเพราะเหตุแรกเกิดนั้น แล้วทรงสอบถามภิกษุทั้งหลายว่า ดูกรภิกษุทั้งหลาย ข่าวว่า ภิกษุ-  
<span class="LineNumber"> 016 </span>ทั้งหลายอันทายกนิมนต์ไว้แห่งอื่น ฉันยาคูที่แข้นของผู้อื่นจริงหรือ?  
<span class="LineNumber"> 017 </span>	ภิกษุทั้งหลายทูลรับว่า จริง พระพุทธเจ้าข้า.  
<span class="LineNumber"> 018 </span>			พระพุทธบัญญัติห้ามฉันยาคูที่แข้น  
<span class="LineNumber"> 019 </span>	พระผู้มีพระภาคพุทธเจ้า ทรงติเตียนว่า ดูกรภิกษุทั้งหลาย ไฉนโมฆบุรุษเหล่านั้น  
<span class="LineNumber"> 020 </span>อันทายกนิมนต์ไว้แห่งอื่น จึงได้ฉันยาคูที่แข้นของผู้อื่นเล่า การกระทำของพวกโมฆบุรุษนั่น  
<span class="LineNumber"> 021 </span>ไม่เป็นไปเพื่อความเลื่อมใสของชุมชนที่ยังไม่เลื่อมใส .... ครั้นแล้วทรงทำธรรมีกถารับสั่งกะภิกษุ-  
<span class="LineNumber"> 022 </span>ทั้งหลายว่า ดูกรภิกษุทั้งหลาย ภิกษุอันทายกนิมนต์ไว้แห่งอื่น ไม่พึงฉันยาคูที่แข้นของผู้อื่น  
<span class="LineNumber"> 023 </span>รูปใดฉัน พึงปรับอาบัติตามธรรม.  
