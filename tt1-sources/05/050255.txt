<span class="LineNumber"> 001 </span>			พระเจ้าโกศลและพระมเหสีถูกจับ  
<span class="LineNumber"> 002 </span>	[๒๔๔] ดูกรภิกษุทั้งหลาย ก็สมัยนั้น นายช่างกัลบกของพระเจ้าทีฆีติโกศลราชได้  
<span class="LineNumber"> 003 </span>สวามิภักดิ์อยู่ในพระเจ้าพรหมทัตกาสิกราช เขาได้เห็นพระเจ้าทีฆีติโกศลราช พร้อมกับมเหสี  
<span class="LineNumber"> 004 </span>ทรงปลอมแปลงพระกายมิให้ใครรู้จัก ทรงนุ่งห่มเยี่ยงปริพาชก เสด็จอาศัยอยู่ในบ้านของช่างหม้อ  
<span class="LineNumber"> 005 </span>ซึ่งตั้งอยู่ ณ ชายแดนแห่งหนึ่ง เขตพระนครพาราณสี ครั้นแล้วจึงเข้าไปเฝ้าพระเจ้าพรหมทัต-  
<span class="LineNumber"> 006 </span>กาสิกราชได้กราบทูลว่า ขอเดชะ พระเจ้าทีฆีติโกศลราชพร้อมกับมเหสีทรงปลอมแปลงพระกาย  
<span class="LineNumber"> 007 </span>มิให้ใครรู้จัก ทรงนุ่งห่มเยี่ยงปริพาชก เสด็จอาศัยอยู่ในบ้านของช่างหม้อ ซึ่งตั้งอยู่ ณ ชายแดน  
<span class="LineNumber"> 008 </span>แห่งหนึ่ง เขตพระนครพาราณสี พระพุทธเจ้าข้า  
<span class="LineNumber"> 009 </span>	ครั้งนั้น พระเจ้าพรหมทัตกาสิกราช จึงมีพระบรมราชโองการสั่งเจ้าพนักงานทั้งหลายว่า  
<span class="LineNumber"> 010 </span>ดูกรพนาย ถ้ากระนั้น พวกเจ้าจงไปจับพระเจ้าทีฆีติโกศลราชพร้อมกับพระมเหสี  
<span class="LineNumber"> 011 </span>	พวกเขาทูลรับสนองพระบรมราชโองการว่า เป็นดังกระแสรับสั่ง พระพุทธเจ้าข้า  
<span class="LineNumber"> 012 </span>ดังนั้น แล้วไปจับพระเจ้าทีฆีติโกศลราชพร้อมพระมเหสีมาถวาย  
<span class="LineNumber"> 013 </span>	พระเจ้าพรหมทัตกาสิกราช จึงพระบรมราชโองการสั่งเจ้าพนักงานทั้งหลายว่า ดูกรพนาย  
<span class="LineNumber"> 014 </span>ถ้ากระนั้น พวกเจ้าจงเอาเชือกที่เหนียวๆ มัดพระเจ้าทีฆีติโกศลราชพร้อมกับพระมเหสี มัด  
<span class="LineNumber"> 015 </span>ให้แน่น ให้มีพระพาหาไพล่หลัง กล้อนพระเศียร แล้วนำตระเวนไปตามถนน ตามตรอกทุกแห่ง  
<span class="LineNumber"> 016 </span>ด้วยวัชฌเภรีมีสำเนียงอันคมคาย แล้วให้ออกไปทางประตูด้านทักษิณ บั่นตัวออกเป็น ๔ ท่อน  
<span class="LineNumber"> 017 </span>วางเรียงไว้ในหลุม ๔ ทิศ ทางด้านทักษิณแห่งพระนคร  
<span class="LineNumber"> 018 </span>	พวกเขาทูลรับสนองพระบรมราชโองการว่า เป็นดังพระกระแสรับสั่ง พระพุทธเจ้าข้า  
<span class="LineNumber"> 019 </span>ดังนั้นแล้ว ได้เอาเชือกอย่างเหนียวมัดพระเจ้าทีฆีติโกศลราชพร้อมกับมเหสี มัดให้แน่นให้มี  
<span class="LineNumber"> 020 </span>พระพาหาไพล่หลัง กล้อนพระเศียรแล้วนำตระเวนไปตามถนน ตามตรอกทั่วทุกแห่งด้วยวัชฌเภรี  
<span class="LineNumber"> 021 </span>มีสำเนียงคมคาย  
<span class="LineNumber"> 022 </span>	ครั้งนั้น ทีฆาวุราชกุมารได้ทรงดำริดังนี้ว่า นานมาแล้วที่เราได้เยี่ยมพระชนกชนนี  
<span class="LineNumber"> 023 </span>ถ้ากระไร เราพึงไปเฝ้าเยี่ยมพระชนกชนนี ครั้นแล้วเข้าไปสู่พระนครพาราณสี ได้ทอดพระเนตร  
<span class="LineNumber"> 024 </span>เห็นเจ้าพนักงานทั้งหลาย เอาเชือกอย่างเหนียวๆ มัดพระชนกชนนีจนแน่น ให้มีพระพาหา  
<span class="LineNumber"> 025 </span>ไพล่หลัง กล้อนพระเศียรแล้ว นำตระเวนไปตามตรอก ด้วยวัชฌเภรีมีสำเนียงอันคมคาย  
<span class="LineNumber"> 026 </span>ครั้นแล้วเสด็จพระดำเนินเข้าไปใกล้พระชนกชนนี.  
