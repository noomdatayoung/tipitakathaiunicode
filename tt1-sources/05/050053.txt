<span class="LineNumber"> 001 </span>				พระสารีบุตรเถระอาพาธ  
<span class="LineNumber"> 002 </span>	[๕๕] ครั้งนั้น พระผู้มีพระภาคประทับอยู่ในพระนครราชคฤห์ ตามพระพุทธาภิรมย์  
<span class="LineNumber"> 003 </span>แล้วเสด็จพระพุทธดำเนินมุ่งไปทางพระนครสาวัตถี เสด็จจาริกโดยลำดับ ถึงพระนครสาวัตถี  
<span class="LineNumber"> 004 </span>แล้ว ทราบว่าพระองค์ประทับอยู่ในพระวิหารเชตวัน อารามของอนาถบิณฑิกคหบดี เขต  
<span class="LineNumber"> 005 </span>พระนครสาวัตถีนั้น วันต่อมา ท่านพระสารีบุตรอาพาธเป็นไข้ตัวร้อน ท่านพระมหาโมคคัลลานะ  
<span class="LineNumber"> 006 </span>เข้าไปเยี่ยมท่านพระสารีบุตร ได้ถามท่านพระสารีบุตรว่า อาวุโส สารีบุตร เมื่อก่อนท่านอาพาธ  
<span class="LineNumber"> 007 </span>เป็นไข้ตัวร้อน รักษาหายด้วยเภสัชอะไร?  
<span class="LineNumber"> 008 </span>	ท่านพระสารีบุตรตอบว่า รักษาหายด้วยรากบัวและเง่าบัว.  
<span class="LineNumber"> 009 </span>	จึงท่านพระมหาโมคคัลลานะได้หายตัวไปในพระวิหารเชตวันทันที มาปรากฏอยู่ ณ ริมฝั่ง  
<span class="LineNumber"> 010 </span>สระโบกขรณีมันทากินี เปรียบเหมือนบุรุษมีกำลังเหยียดแขนที่คู้ หรือคู้แขนที่เหยียด ฉะนั้น  
<span class="LineNumber"> 011 </span>	ช้างเชือกหนึ่งได้เห็นท่านพระมหาโมคคัลลานะกำลังมาแต่ไกล ครั้นแล้วได้กล่าวคำนี้  
<span class="LineNumber"> 012 </span>กะท่านพระมหาโมคคัลลานะว่า นิมนต์พระคุณเจ้ามหาโมคคัลลานะมา พระคุณเจ้ามหาโมคคัลลานะ  
<span class="LineNumber"> 013 </span>มาดีแล้ว พระคุณเจ้าต้องประสงค์สิ่งไร ข้าพเจ้าจะถวายสิ่งไร เจ้าข้า?  
<span class="LineNumber"> 014 </span>	ท่านพระมหาโมคคัลลานะตอบว่า ฉันประสงค์เง่าบัวและรากบัว จ้ะ.  
<span class="LineNumber"> 015 </span>	ช้างเชือกนั้นสั่งช้างอีกเชือกหนึ่งทันทีว่า พนาย ผิฉะนั้น เจ้าจงถวายเง่าบัวและรากบัว  
<span class="LineNumber"> 016 </span>แก่พระคุณเจ้า จนพอแก่ความต้องการ.  
<span class="LineNumber"> 017 </span>	จึงช้างเชือกที่ถูกใช้นั้นลงสู่สระโบกขรณีมันทากินี ใช้งวงถอนเง่าบัวและรากบัวล้างน้ำ  
<span class="LineNumber"> 018 </span>ให้สะอาด ม้วนเป็นห่อเข้าไปหาท่านพระมหาโมคคัลลานะ ทันใดนั้น ท่านพระมหาโมคคัลลานะ  
<span class="LineNumber"> 019 </span>ได้หายตัวไปที่ริมฝั่งสระโบกขรณีมันทากินี มาปรากฏตัวที่พระวิหารเชตวัน เปรียบเหมือนบุรุษ  
<span class="LineNumber"> 020 </span>ผู้มีกำลัง เหยียดแขนที่คู้ หรือคู้แขนที่เหยียด ฉะนั้น แม้ช้างเชือกนั้นก็ได้หายไปตรงริมฝั่ง  
<span class="LineNumber"> 021 </span>สระโบกขรณีมันทากินี มาปรากฏตัวที่พระวิหารเชตวัน ได้ประเคนเง่าบัวและรากบัวแก่ท่าน  
<span class="LineNumber"> 022 </span>พระมหาโมคคัลลานะ แล้วหายตัวไปที่พระวิหารเชตวันมาปรากฏตัวที่ริมฝั่งสระโบกขรณีมันทากินี  
<span class="LineNumber"> 023 </span>ลำดับนั้น ท่านพระมหาโมคคัลลานะน้อมเง่าบัวและรากบัวเข้าไปถวายท่านพระสารีบุตร เมื่อ  
<span class="LineNumber"> 024 </span>ท่านพระสารีบุตรฉันเง่าบัวและรากบัวแล้ว โรคไข้ตัวร้อนก็หายทันที เง่าบัวและรากบัวยังเหลืออยู่  
<span class="LineNumber"> 025 </span>มากมาย  
