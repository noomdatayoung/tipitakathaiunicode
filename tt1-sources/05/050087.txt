<span class="LineNumber"> 001 </span>จึงคนเหล่านั้นพากันเข้าไปหาท่านพระอานนท์กราบเรียนว่า ท่านพระอานนท์เจ้าข้า เกลือ น้ำมัน  
<span class="LineNumber"> 002 </span>ข้าวสาร และของขบฉันเป็นอันมาก พวกข้าพเจ้าบรรทุกไว้ในเกวียนตั้งอยู่หน้าวัดนี้ และฝน  
<span class="LineNumber"> 003 </span>ตั้งเค้ามาจะตกใหญ่ ท่านพระอานนท์เจ้าข้า พวกข้าพเจ้าพึงปฏิบัติอย่างไร? จึงท่านพระอานนท์  
<span class="LineNumber"> 004 </span>กราบทูลเรื่องนั้นแด่พระผู้มีพระภาค. พระผู้มีพระภาคตรัสว่า ดูกรอานนท์ ถ้าเช่นนั้น สงฆ์จง  
<span class="LineNumber"> 005 </span>สมมติวิหารที่ตั้งอยู่สุดเขตวัด ให้เป็นสถานที่เก็บของกัปปิยะ แล้วให้เก็บไว้ในสถานที่ที่สงฆ์  
<span class="LineNumber"> 006 </span>จำนงหมาย คือวิหาร เรือนมุงแถบเดียว เรือนชั้น เรือนโล้น หรือถ้ำก็ได้.  
<span class="LineNumber"> 007 </span>				วิธีสมมติกัปปิยภูมิ  
<span class="LineNumber"> 008 </span>	ดูกรภิกษุทั้งหลาย ก็แลสงฆ์พึงสมมติอย่างนี้  
<span class="LineNumber"> 009 </span>	ภิกษุผู้ฉลาด ผู้สามารถ พึงประกาศให้สงฆ์ทราบด้วยญัตติทุติยกรรมวาจา ว่าดังนี้:-  
<span class="LineNumber"> 010 </span>				กรรมวาจาสมมติกัปปิยภูมิ  
<span class="LineNumber"> 011 </span>	ท่านเจ้าข้า ขอสงฆ์จงฟังข้าพเจ้า ถ้าความพร้อมพรั่งของสงฆ์ถึงที่แล้ว สงฆ์พึง  
<span class="LineNumber"> 012 </span>สมมติวิหารมีชื่อนี้ ให้เป็นกัปปิยภูมิ นี้เป็นญัตติ  
<span class="LineNumber"> 013 </span>	ท่านเจ้าข้า ขอสงฆ์จงฟังข้าพเจ้า สงฆ์สมมติวิหารมีชื่อนี้ให้เป็นกัปปิยภูมิ การสมมติ  
<span class="LineNumber"> 014 </span>วิหารมีชื่อนี้ให้เป็นกัปปิยภูมิ ชอบแก่ท่านผู้ใด ท่านผู้นั้นพึงเป็นผู้นิ่ง ไม่ชอบแก่ท่านผู้ใด  
<span class="LineNumber"> 015 </span>ท่านผู้นั้นพึงพูด  
<span class="LineNumber"> 016 </span>	วิหารมีชื่อนี้ สงฆ์สมมติให้เป็นกัปปิยภูมิแล้ว ชอบแก่สงฆ์ เหตุนั้นจึงนิ่ง ข้าพเจ้า  
<span class="LineNumber"> 017 </span>ทรงความนี้ไว้ด้วยอย่างนี้.  
<span class="LineNumber"> 018 </span>	สมัยต่อมา ชาวบ้านต้มข้าวต้ม หุงข้าวสวย ต้มแกง สับเนื้อ ผ่าฟืน ส่งเสียงเซ็งแซ่  
<span class="LineNumber"> 019 </span>เกรียวกราว ณ สถานที่กัปปิยภูมิ ที่สงฆ์สมมติไว้นั้นแล.  
<span class="LineNumber"> 020 </span>	พระผู้มีพระภาค ทรงตื่นบรรทมในเวลาปัจจุสมัยแห่งราตรี ได้ทรงสดับเสียงเซ็งแซ่  
<span class="LineNumber"> 021 </span>เกรียวกราว และเสียงการ้องก้อง ครั้นแล้วรับสั่งถามท่านพระอานนท์ว่า ดูกรอานนท์ เสียงเซ็งแซ่  
<span class="LineNumber"> 022 </span>เกรียวกราว และเสียงการ้องก้องนั้น อะไรกันหนอ?  
<span class="LineNumber"> 023 </span>	ท่านพระอานนท์กราบทูลว่า พระพุทธเจ้าข้า บัดนี้ชาวบ้านมาต้มข้าวต้ม หุงข้าวสวย  
<span class="LineNumber"> 024 </span>ต้มแกง สับเนื้อ ผ่าฟืน ณ สถานที่กัปปิยภูมิซึ่งสมมติไว้นั้นแล เสียงเซ็งแซ่เกรียวกราว  
<span class="LineNumber"> 025 </span>และเสียงการ้องก้องนั่นคือเสียงนั้น พระพุทธเจ้าข้า. 
