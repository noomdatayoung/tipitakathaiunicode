<span class="LineNumber"> 001 </span>			พระพุทธานุญาตกัปปิยภูมิ ๓ ชนิด  
<span class="LineNumber"> 002 </span>	ลำดับนั้น พระผู้มีพระภาคทรงทำธรรมีกถา ในเพราะเหตุเป็นเค้ามูลนั้น ในเพราะเหตุ  
<span class="LineNumber"> 003 </span>แรกเกิดนั้น แล้วรับสั่งกะภิกษุทั้งหลายว่า ดูกรภิกษุทั้งหลาย ภิกษุไม่พึงใช้สถานที่กัปปิยภูมิ  
<span class="LineNumber"> 004 </span>ซึ่งสงฆ์สมมติ รูปใดใช้ ต้องอาบัติทุกกฏ.  
<span class="LineNumber"> 005 </span>	ดูกรภิกษุทั้งหลาย เราอนุญาตสถานที่กัปปิยภูมิ ๓ ชนิด คือ อุสสาวนันติกา ๑  
<span class="LineNumber"> 006 </span>โคนิสาทิกา ๑ คหปติกา ๑  
<span class="LineNumber"> 007 </span>			พระพุทธานุญาตกัปปิยภูมิ ๔ ชนิด  
<span class="LineNumber"> 008 </span>	สมัยต่อมา ท่านพระยโสชะอาพาธ ชาวบ้านนำเภสัชมาถวายท่าน ภิกษุทั้งหลายให้เก็บ  
<span class="LineNumber"> 009 </span>เภสัชเหล่านั้นไว้ข้างนอก สัตว์กินเสียบ้าง ขโมยลักไปเสียบ้าง ภิกษุทั้งหลายจึงกราบทูลเรื่องนั้น  
<span class="LineNumber"> 010 </span>แด่พระผู้มีพระภาค. พระผู้มีพระภาคตรัสอนุญาตแก่ภิกษุทั้งหลายว่า ดูกรภิกษุทั้งหลาย เราอนุญาต  
<span class="LineNumber"> 011 </span>ให้ใช้สถานที่กัปปิยภูมิที่สงฆ์สมมติ.  
<span class="LineNumber"> 012 </span>	ดูกรภิกษุทั้งหลาย เราอนุญาตสถานที่กัปปิยภูมิ ๔ ชนิด คือ อุสสาวนันติกา ๑ โคนิสา  
<span class="LineNumber"> 013 </span>ทิกา คหปติกา ๑ สมมติกา ๑.  
<span class="LineNumber"> 014 </span>				เรื่องเมณฑกะคหบดี  
<span class="LineNumber"> 015 </span>	[๘๓] ก็โดยสมัยนั้นแล เมณฑกะคหบดีตั้งบ้านเรือนอยู่ในพระนครภัททิยะ ท่านมี  
<span class="LineNumber"> 016 </span>อิทธานุภาพเห็นปานฉะนี้ คือ ท่านสระเกล้า แล้วให้กวาดฉางข้าวนั่งอยู่นอกประตู ท่อธารข้าว  
<span class="LineNumber"> 017 </span>เปลือกตกจากอากาศเต็มฉาง ภริยามีอิทธานุภาพเห็นปานฉะนี้ คือ นางนั่งใกล้กระถางข้าวสุกขนาด  
<span class="LineNumber"> 018 </span>จุน้ำหนึ่งอาฬหกใบเดียวเท่านั้น และหม้อแกงหม้อหนึ่ง เลี้ยงอาหารแก่บุรุษที่เป็นทาสและกรรมกร  
<span class="LineNumber"> 019 </span>อาหารนั้นไม่หมดสิ้นตลอดเวลาที่นางยังไม่ลุกไปจากที่ บุตรมีอิทธานุภาพเห็นปานฉะนี้ คือ  
<span class="LineNumber"> 020 </span>เขาถือถุงจุเงินพันหนึ่ง ถุงเดียวเท่านั้น แล้วแจกเบี้ยหวัดกลางปีแก่บุรุษที่เป็นทาสและกรรมกร  
<span class="LineNumber"> 021 </span>เงินนั้นไม่หมดสิ้น ตลอดเวลาที่ถุงเงินยังอยู่ในมือของเขา สะใภ้มีอิทธานุภาพเห็นปานฉะนี้ คือ  
<span class="LineNumber"> 022 </span>นางนั่งใกล้กระเฌอจุข้าว ๔ ทะนานใบเดียวเท่านั้น แล้วแจกข้าวกลางปีแก่บุรุษที่เป็นทาสและ  
<span class="LineNumber"> 023 </span>กรรมกร ข้าวนั้นมิได้หมดสิ้นตลอดเวลาที่นางยังไม่ลุกไปจากที่ ทาสมีอิทธานุภาพเห็นปานฉะนี้  
<span class="LineNumber"> 024 </span>คือเมื่อเขาไถนาด้วยไถคันเดียว มีรอยไถถึง ๗ รอย.  
