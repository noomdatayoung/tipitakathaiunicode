<span class="LineNumber"> 001 </span>ไปเพียงเข่าบ้าง เพียงสะเอวบ้าง เท้าหรือจีวรของภิกษุ แม้รูปหนึ่ง ก็ไม่ได้เปียกน้ำ ดังนี้แล้ว  
<span class="LineNumber"> 002 </span>ร่าเริง เบิกบานใจ อังคาสภิกษุสงฆ์มีพระพุทธเจ้าเป็นประมุข ด้วยขาทนียโภชนียาหารอันประณีต  
<span class="LineNumber"> 003 </span>ด้วยมือของตน จนพระผู้มีพระภาคผู้เสวยเสร็จแล้ว ทรงนำพระหัตถ์ออกจากบาตรห้ามภัตร  
<span class="LineNumber"> 004 </span>แล้วนั่งอยู่ ณ ที่ควรส่วนข้างหนึ่ง ได้กราบทูลแด่พระผู้มีพระภาคว่า หม่อมฉันทูลขอประทานพร ๘  
<span class="LineNumber"> 005 </span>ประการต่อพระผู้มีพระภาค พระพุทธเจ้าข้า.  
<span class="LineNumber"> 006 </span>	ภ. ตถาคตเลิกให้พรเสียแล้ว วิสาขา  
<span class="LineNumber"> 007 </span>	วิ. หม่อมฉันทูลขอประทานพรที่สมควรและไม่มีโทษ พระพุทธเจ้าข้า  
<span class="LineNumber"> 008 </span>	ภ. จงบอกมาเถิด วิสาขา  
<span class="LineNumber"> 009 </span>	วิ. พระพุทธเจ้าข้า สำหรับพระสงฆ์ หม่อมฉันปรารถนาจะถวายผ้าวัสสิกสาฎก จะ  
<span class="LineNumber"> 010 </span>ถวายภัตรเพื่อพระอาคันตุกะ จะถวายภัตรเพื่อพระที่เตรียมจะไป จะถวายภัตรเพื่อพระอาพาธ จะ  
<span class="LineNumber"> 011 </span>ถวายภัตรเพื่อพระที่พยาบาลพระอาพาธ จะถวายเภสัชสำหรับพระอาพาธ จะถวายยาคูประจำ  
<span class="LineNumber"> 012 </span>และสำหรับภิกษุณีสงฆ์ หม่อมฉันปรารถนาจะถวายอุทกสาฎก จนตลอดชีพ.  
<span class="LineNumber"> 013 </span>	ภ. วิสาขา ก็เธอเห็นอำนาจประโยชน์อะไร จึงขอพร ๘ ประการ ต่อตถาคต.  
<span class="LineNumber"> 014 </span>	วิ. พระพุทธเจ้าข้า วันนี้หม่อมฉันสั่งทาสีว่า ไปเถิด แม่ทาสี เจ้าจงไปอาราม แล้ว  
<span class="LineNumber"> 015 </span>บอกภัตรกาลว่า ภัตตาหารเสร็จแล้ว เจ้าข้า และนางก็ไปวัด ได้เห็นภิกษุทั้งหลายเปลื้องผ้าสรง  
<span class="LineNumber"> 016 </span>สนานกายอยู่ เข้าใจผิดคิดว่า ไม่มีภิกษุในอาราม มีแต่พวกอาชีวกสรงสนานกายอยู่ จึงกลับ  
<span class="LineNumber"> 017 </span>มาบ้าน แล้วรายงานแก่หม่อมฉันว่า คุณนาย ไม่มีภิกษุในอาราม มีแต่พวกอาชีวกสรงสนาน  
<span class="LineNumber"> 018 </span>กายอยู่.  
<span class="LineNumber"> 019 </span>	๑. พระพุทธเจ้าข้า ความเปลือยกายไม่งาม น่าเกลียด น่าชัง หม่อมฉันเห็นอำนาจ  
<span class="LineNumber"> 020 </span>ประโยชน์นี้ จึงปรารถนาจะถวายผ้าวัสสิกสาฎกแก่พระสงฆ์ จนตลอดชีพ.  
<span class="LineNumber"> 021 </span>	๒. อนึ่ง ข้ออื่นยังมีอีก พระพุทธเจ้าข้า พระอาคันตุกะไม่ชำนาญหนทาง ไม่รู้จัก  
<span class="LineNumber"> 022 </span>ที่โคจร ย่อมเที่ยวบิณฑบาตลำบาก ท่านฉันอาคันตุกภัตรของหม่อมฉันพอชำนาญหนทาง รู้จัก  
<span class="LineNumber"> 023 </span>ที่โคจร จักเที่ยวบิณฑบาตได้ไม่ลำบาก หม่อมฉันเห็นอำนาจประโยชน์นี้ จึงปรารถนาจะถวาย  
<span class="LineNumber"> 024 </span>อาคันตุกภัตรแก่พระสงฆ์ จนตลอดชีพ. 
