<span class="LineNumber"> 001 </span>					เรื่องยาน  
<span class="LineNumber"> 002 </span>	[๑๔] ก็โดยสมัยนั้นแล พระฉัพพัคคีย์ขี่ยานซึ่งเทียมด้วยโคตัวเมีย มีบุรุษเป็นสารถี  
<span class="LineNumber"> 003 </span>เทียมด้วยโคตัวผู้ มีสตรีเป็นสารถีบ้าง. ประชาชนจึงเพ่งโทษ ติเตียน โพนทะนาว่า เหมือน  
<span class="LineNumber"> 004 </span>ชายหนุ่มหญิงสาวไปเล่นน้ำในแม่น้ำคงคาและแม่น้ำมหี ฉะนั้น ภิกษุทั้งหลาย กราบทูลเรื่องนั้น  
<span class="LineNumber"> 005 </span>แด่พระผู้มีพระภาค พระผู้มีพระภาคทรงบัญญัติห้ามภิกษุทั้งหลายว่า ดูกรภิกษุทั้งหลาย ภิกษุ  
<span class="LineNumber"> 006 </span>ไม่พึงไปด้วยยาน รูปใดไปต้องอาบัติทุกกฏ.  
<span class="LineNumber"> 007 </span>	สมัยต่อมา ภิกษุรูปหนึ่งไปพระนครสาวัตถีในโกศลชนบทเพื่อเฝ้าพระผู้มีพระภาค แต่  
<span class="LineNumber"> 008 </span>อาพาธเสียกลางทาง และได้หลีกจากทางนั่งอยู่ ณ โคนไม้แห่งหนึ่ง ประชาชนพบภิกษุนั้นจึง  
<span class="LineNumber"> 009 </span>เรียนถามว่า พระคุณเจ้าจะไปไหน ขอรับ?  
<span class="LineNumber"> 010 </span>	ภิกษุนั้นตอบว่า อาตมาจะไปพระนครสาวัตถี เพื่อเฝ้าพระผู้มีพระภาค จ้ะ  
<span class="LineNumber"> 011 </span>	ป. นิมนต์มา ไปด้วยกันเถิด ขอรับ  
<span class="LineNumber"> 012 </span>	ภิ. อาตมาไม่อาจ เพราะกำลังอาพาธ จ้ะ  
<span class="LineNumber"> 013 </span>	ป. นิมนต์มาขึ้นยานเถิด ขอรับ  
<span class="LineNumber"> 014 </span>	ภิ. ไม่ได้จ้ะ เพราะพระผู้มีพระภาคทรงห้ามยาน  
<span class="LineNumber"> 015 </span>	ภิกษุนั้นรังเกียจอยู่ดังนั้นจึงไม่ยอมขึ้นยาน ครั้นไปถึงพระนครสาวัตถีแล้ว จึงแจ้ง  
<span class="LineNumber"> 016 </span>เรื่องนั้นแก่ภิกษุทั้งหลาย ภิกษุทั้งหลายกราบทูลเรื่องนั้นแด่พระผู้มีพระภาค.  
<span class="LineNumber"> 017 </span>	ลำดับนั้น พระผู้มีพระภาคทรงทำธรรมีกถา ในเพราะเหตุเป็นเค้ามูลนั้น ในเพราะเหตุ  
<span class="LineNumber"> 018 </span>แรกเกิดนั้น แล้วรับสั่งกะภิกษุทั้งหลายว่า ดูกรภิกษุทั้งหลาย เราอนุญาตยานแก่ภิกษุผู้อาพาธ.  
<span class="LineNumber"> 019 </span>	ครั้งนั้น ภิกษุทั้งหลายได้คิดกันว่า ยานที่ทรงอนุญาตนั้นเทียมด้วยโคตัวเมีย หรือเทียม  
<span class="LineNumber"> 020 </span>ด้วยโคตัวผู้ แล้วกราบทูลเรื่องนั้นแด่พระผู้มีพระภาค พระผู้มีพระภาคทรงอนุญาตแก่ภิกษุทั้งหลาย  
<span class="LineNumber"> 021 </span>ว่า ดูกรภิกษุทั้งหลาย เราอนุญาตยานที่เทียมด้วยโคตัวผู้ และยานที่ใช้มือลาก.  
<span class="LineNumber"> 022 </span>	สมัยต่อมา ภิกษุรูปหนึ่งไม่ผาสุกอย่างแรง เพราะความกระเทือนแห่งยาน ภิกษุทั้งหลาย  
<span class="LineNumber"> 023 </span>กราบทูลเรื่องนั้นแด่พระผู้มีพระภาค พระผู้มีพระภาคทรงอนุญาตแก่ภิกษุทั้งหลายว่า ดูกรภิกษุ  
<span class="LineNumber"> 024 </span>ทั้งหลาย เราอนุญาตคานหามมีตั่งนั่ง และเปลผ้าที่เขาผูกติดกับไม้คาน.  
