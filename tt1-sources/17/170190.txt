<span class="LineNumber"> 001 </span>		            ๒. ราธสังยุต       
<span class="LineNumber"> 002 </span>		            ปฐมวรรคที่ ๑       
<span class="LineNumber"> 003 </span>		            ๑. มารสูตร         
<span class="LineNumber"> 004 </span>		           ว่าด้วยขันธมาร      
<span class="LineNumber"> 005 </span>	[๓๖๖] พระนครสาวัตถี. ครั้งนั้นแล ท่านพระราธะ ได้เข้าไปเฝ้าพระผู้มีพระภาคถึงที่      
<span class="LineNumber"> 006 </span>ประทับ ถวายบังคมพระผู้มีพระภาคแล้ว นั่ง ณ ที่ควรส่วนข้างหนึ่ง ครั้นแล้ว ได้ทูลถาม        
<span class="LineNumber"> 007 </span>พระผู้มีพระภาคว่า ข้าแต่พระองค์ผู้เจริญ ที่เรียกว่า มาร มาร ดังนี้ ด้วยเหตุมีประมาณเท่าไรหนอ            
<span class="LineNumber"> 008 </span>แล จึงเรียกว่า มาร?          
<span class="LineNumber"> 009 </span>     พระผู้มีพระภาคตรัสตอบว่า ดูกรราธะ เมื่อรูปมีอยู่ มาร (ความตาย) จึงมี 
<span class="LineNumber"> 010 </span>ผู้ทำให้ตายจึงมี ผู้ตายจึงมี เพราะฉะนั้นแหละ ราธะ เธอจงพิจารณาเห็นรูปว่า เป็นมาร         
<span class="LineNumber"> 011 </span>เป็นผู้ทำให้ตาย เป็นผู้ตาย เป็นโรค เป็นหัวฝี เป็นลูกศร เป็นความทุกข์ เป็นตัวทุกข์        
<span class="LineNumber"> 012 </span>บุคคลเหล่าใดพิจารณาเห็นรูปนั้นอย่างนี้ บุคคลเหล่านั้น ชื่อว่า ย่อมเห็นชอบ. เมื่อเวทนามีอยู่ ฯลฯ         
<span class="LineNumber"> 013 </span>เมื่อสัญญามีอยู่ ฯลฯ เมื่อสังขารมีอยู่ ฯลฯ เมื่อวิญญาณมีอยู่ มารจึงมี ผู้ทำให้ตายจึงมี   
<span class="LineNumber"> 014 </span>ผู้ตายจึงมี เพราะฉะนั้นแหละ ราธะ เธอจงพิจารณาเห็นวิญญาณว่า เป็นมาร เป็นผู้ทำให้ตาย       
<span class="LineNumber"> 015 </span>เป็นผู้ตาย เป็นโรค เป็นหัวฝี เป็นลูกศร เป็นความทุกข์ เป็นตัวทุกข์ บุคคลเหล่าใดพิจารณา    
<span class="LineNumber"> 016 </span>เห็นวิญญาณนั้นอย่างนี้ บุคคลเหล่านั้น ชื่อว่า ย่อมเห็นชอบ. 
<span class="LineNumber"> 017 </span>     รา. ข้าแต่พระองค์ผู้เจริญ ก็ความเห็นชอบมีประโยชน์อย่างไร พระเจ้าข้า? 
<span class="LineNumber"> 018 </span>      พ. ดูกรราธะ ความเห็นชอบมีประโยชน์ให้เบื่อหน่าย.      
<span class="LineNumber"> 019 </span>     รา. ความเบื่อหน่ายมีประโยชน์อย่างไร พระเจ้าข้า?       
<span class="LineNumber"> 020 </span>      พ. ดูกรราธะ ความเบื่อหน่ายมีประโยชน์ให้คลายกำหนัด.   
<span class="LineNumber"> 021 </span>     รา. ก็ความคลายกำหนัดเล่ามีประโยชน์อย่างไร พระเจ้าข้า? 
<span class="LineNumber"> 022 </span>      พ. ดูกรราธะ ความคลายกำหนัดมีประโยชน์ให้หลุดพ้น.      
<span class="LineNumber"> 023 </span>     รา. ความหลุดพ้นเล่า มีประโยชน์อย่างไร พระเจ้าข้า?     
<span class="LineNumber"> 024 </span>      พ. ดูกรราธะ ความหลุดพ้นมีประโยชน์เพื่อนิพพาน.        
<span class="LineNumber"> 025 </span>     รา. นิพพานเล่ามีประโยชน์อย่างไร พระเจ้าข้า?  
