<span class="LineNumber"> 001 </span>     ภิ. ไม่ใช่เช่นนั้น พระเจ้าข้า.         
<span class="LineNumber"> 002 </span>     พ. เวทนา ... สัญญา ... สังขาร ... วิญญาณ เที่ยงหรือไม่เที่ยง?        
<span class="LineNumber"> 003 </span>     ภิ. ไม่เที่ยง พระเจ้าข้า.              
<span class="LineNumber"> 004 </span>     พ. ก็สิ่งใดไม่เที่ยง สิ่งนั้นเป็นทุกข์หรือเป็นสุขเล่า?
<span class="LineNumber"> 005 </span>     ภิ. เป็นทุกข์ พระเจ้าข้า.              
<span class="LineNumber"> 006 </span>     พ. ก็สิ่งใดไม่เที่ยง เป็นทุกข์ มีความแปรปรวนเป็นธรรมดา พึงเกิดความพัวพันและ         
<span class="LineNumber"> 007 </span>ความหมกมุ่นด้วยสังโยชน์และความยึดมั่น เพราะไม่อาศัยสิ่งนั้นบ้างหรือ?      
<span class="LineNumber"> 008 </span>     ภิ. ไม่ใช่เช่นนั้น พระเจ้าข้า.         
<span class="LineNumber"> 009 </span>     พ. ดูกรภิกษุทั้งหลาย อริยสาวกผู้ได้สดับแล้ว เห็นอยู่อย่างนี้ ฯลฯ กิจอื่นเพื่อความ   
<span class="LineNumber"> 010 </span>เป็นอย่างนี้มิได้มี.         
<span class="LineNumber"> 011 </span>		            จบ สูตรที่ ๙.      
<span class="LineNumber"> 012 </span>		           ๑๐. อานันทสูตร      
<span class="LineNumber"> 013 </span>		   ว่าด้วยสิ่งที่เป็นอนิจจังและมิใช่ของเรา    
<span class="LineNumber"> 014 </span>	[๓๖๔] พระนครสาวัตถี. ครั้งนั้นแล ท่านพระอานนท์ เข้าไปเฝ้าพระผู้มีพระภาคถึงที่       
<span class="LineNumber"> 015 </span>ประทับ ฯลฯ ได้กราบทูลพระผู้มีพระภาคว่า ข้าแต่พระองค์ผู้เจริญ ขอประทานพระวโรกาส           
<span class="LineNumber"> 016 </span>ขอพระผู้มีพระภาคจงทรงแสดงธรรมแก่ข้าพระองค์โดยย่อ ซึ่งข้าพระองค์ได้ฟังแล้ว พึงเป็นผู้ๆ    
<span class="LineNumber"> 017 </span>เดียวหลีกออกจากหมู่ ไม่ประมาท มีความเพียร มีใจเด็ดเดี่ยวอยู่เถิด. พระผู้มีพระภาคตรัสว่า  
<span class="LineNumber"> 018 </span>ดูกรอานนท์ เธอจะสำคัญความข้อนั้นเป็นไฉน รูปเที่ยงหรือไม่เที่ยง?           
<span class="LineNumber"> 019 </span>     อา. ไม่เที่ยง พระเจ้าข้า.              
<span class="LineNumber"> 020 </span>     พ. ก็สิ่งใดไม่เที่ยง สิ่งนั้นเป็นทุกข์หรือเป็นสุขเล่า?
<span class="LineNumber"> 021 </span>     อา. เป็นทุกข์ พระเจ้าข้า.              
<span class="LineNumber"> 022 </span>     พ. ก็สิ่งใดไม่เที่ยง เป็นทุกข์ มีความแปรปรวนเป็นธรรมดา ควรหรือหนอที่จะตาม           
<span class="LineNumber"> 023 </span>เห็นสิ่งนั้นว่า นั่นของเรา นั่นเป็นเรา นั่นเป็นตัวตนของเรา?
<span class="LineNumber"> 024 </span>     อา. ไม่ควรเห็นอย่างนั้น พระเจ้าข้า.   
