<span class="LineNumber"> 001 </span>					  พระสุตตันตปิฎก
<span class="LineNumber"> 002 </span>						เล่ม ๑๔
<span class="LineNumber"> 003 </span>				 อังคุตตรนิกาย ปัญจก-ฉักกนิบาต
<span class="LineNumber"> 004 </span>ขอนอบน้อมแด่พระผู้มีพระภาคอรหันตสัมมาสัมพุทธเจ้าพระองค์นั้น
<span class="LineNumber"> 005 </span>					   ปฐมปัณณาสก์
<span class="LineNumber"> 006 </span>					  เสขพลวรรคที่ ๑
<span class="LineNumber"> 007 </span>					  ๑. สังขิตตสูตร
<span class="LineNumber"> 008 </span>	[๑] ข้าพเจ้าได้สดับมาแล้วอย่างนี้ 
<span class="LineNumber"> 009 </span>	สมัยหนึ่ง พระผู้มีพระภาคประทับอยู่ ณ พระวิหารเชตวัน อารามของท่านอนาถ
<span class="LineNumber"> 010 </span>บิณฑิกเศรษฐี ใกล้พระนครสาวัตถี ณ ที่นั้นแล พระผู้มีพระภาคตรัสเรียกภิกษุทั้งหลายว่า 
<span class="LineNumber"> 011 </span>ดูกรภิกษุทั้งหลาย ภิกษุเหล่านั้นทูลรับพระผู้มีพระภาคแล้วพระผู้มีพระภาคได้ตรัสว่า ดูกรภิกษุ
<span class="LineNumber"> 012 </span>ทั้งหลาย กำลังของเสขบุคคล ๕ ประการ๕ ประการเป็นไฉน คือ กำลัง คือ ศรัทธา 
<span class="LineNumber"> 013 </span>กำลัง คือ หิริ กำลัง คือ โอตตัปปะกำลัง คือ วิริยะ กำลัง คือ ปัญญา ดูกรภิกษุ
<span class="LineNumber"> 014 </span>ทั้งหลาย กำลังของเสขบุคคล ๕ประการนี้แล ดูกรภิกษุทั้งหลาย เพราะเหตุนั้นแหละ เธอ
<span class="LineNumber"> 015 </span>ทั้งหลายพึงศึกษาอย่างนี้ว่า พวกเราจักเป็นผู้ประกอบด้วยกำลัง คือ ศรัทธา กำลัง คือ หิริ 
<span class="LineNumber"> 016 </span>กำลังคือ โอตตัปปะ กำลัง คือ วิริยะ กำลัง คือ ปัญญา อันเป็นกำลังของพระเสขบุคคล 
<span class="LineNumber"> 017 </span>ดูกรภิกษุทั้งหลาย เธอทั้งหลายพึงศึกษาอย่างนี้แล ฯ
<span class="LineNumber"> 018 </span>		           จบสูตรที่ ๑
