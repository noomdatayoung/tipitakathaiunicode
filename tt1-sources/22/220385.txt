<span class="LineNumber"> 001 </span>		          ๖. มหัตตสูตร
<span class="LineNumber"> 002 </span> 	[๓๕๑] ดูกรภิกษุทั้งหลาย ภิกษุผู้ประกอบด้วยธรรม ๖ ประการ ย่อมบรรลุความเป็น
<span class="LineNumber"> 003 </span>ผู้มาก ความเป็นผู้ไพบูลย์ในธรรมทั้งหลาย ต่อกาลไม่นานนักธรรม ๖ ประการเป็นไฉน คือ 
<span class="LineNumber"> 004 </span>ภิกษุในธรรมวินัยนี้ ย่อมเป็นผู้มากด้วยความสว่างแห่งญาณ ๑ ย่อมเป็นผู้มากด้วยความเพียร
<span class="LineNumber"> 005 </span>เครื่องประกอบ ๑ ย่อมเป็นผู้มากด้วยความบันเทิงใจ (ปีติและปราโมทย์) ๑ ย่อมเป็นผู้มาก
<span class="LineNumber"> 006 </span>ด้วยความไม่ยินดีในอกุศลธรรม ๑ ย่อมเป็นผู้ไม่ทอดธุระในกุศลธรรมทั้งหลาย ๑ และย่อม
<span class="LineNumber"> 007 </span>พยายามให้ยิ่งขึ้นไป ๑ ดูกรภิกษุทั้งหลาย ภิกษุผู้ประกอบด้วยธรรม ๖ ประการนี้แล ย่อมบรรลุ
<span class="LineNumber"> 008 </span>ความเป็นผู้มาก ความเป็นผู้ไพบูลย์ในธรรมทั้งหลาย ต่อกาลไม่นานนัก ฯ
<span class="LineNumber"> 009 </span>		           จบสูตรที่ ๖
<span class="LineNumber"> 010 </span>		         ๗. นิรยสูตรที่ ๑
<span class="LineNumber"> 011 </span> 	[๓๕๒] ดูกรภิกษุทั้งหลาย บุคคลผู้ประกอบด้วยธรรม ๖ ประการ ย่อมเกิดในนรก 
<span class="LineNumber"> 012 </span>เหมือนถูกนำมาเก็บไว้ ธรรม ๖ ประการเป็นไฉน คือ เป็นผู้ฆ่าสัตว์ ๑ ลักทรัพย์ ๑ ประ
<span class="LineNumber"> 013 </span>พฤติผิดในกาม ๑ พูดเท็จ ๑ มีความปรารถนาลามก ๑ และมีความเห็นผิด ๑ ดูกรภิกษุ
<span class="LineNumber"> 014 </span>ทั้งหลาย บุคคลผู้ประกอบด้วยธรรม  ๖ ประการนี้แล ย่อมเกิดในนรก เหมือนถูกนำมาเก็บไว้ ฯ
<span class="LineNumber"> 015 </span>     ดูกรภิกษุทั้งหลาย บุคคลผู้ประกอบด้วยธรรม ๖ ประการ ย่อมเกิดในสวรรค์ เหมือน
<span class="LineNumber"> 016 </span>เชิญมาประดิษฐานไว้ ธรรม ๖ ประการเป็นไฉน คือ เป็นผู้งดเว้นจากปาณาติบาต ๑ จาก
<span class="LineNumber"> 017 </span>อทินนาทาน ๑ จากกาเมสุมิจฉาจาร ๑ จากมุสาวาท ๑ไม่มีความปรารถนาลามก ๑ และมี
<span class="LineNumber"> 018 </span>ความเห็นชอบ ๑ ดูกรภิกษุทั้งหลาย บุคคลผู้ประกอบด้วยธรรม ๖ ประการนี้แล ย่อมเกิดใน
<span class="LineNumber"> 019 </span>สวรรค์ เหมือนเชิญมาประดิษฐานไว้ ฯ
<span class="LineNumber"> 020 </span>		           จบสูตรที่ ๗
