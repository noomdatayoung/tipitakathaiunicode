<span class="LineNumber"> 001 </span>ผู้ให้ทานทุกเมื่อ สัปบุรุษเหล่านั้นย่อมแสดงธรรมเป็นที่บรรเทาทุกข์
<span class="LineNumber"> 002 </span>ทั้งปวงแก่เขา เขาได้ทราบชัดแล้ว ย่อมเป็นผู้หาอาสวะมิได้ปรินิพพานใน
<span class="LineNumber"> 003 </span>โลกนี้ ฯ
<span class="LineNumber"> 004 </span>		           จบสูตรที่ ๕
<span class="LineNumber"> 005 </span>		         ๖. กาลทานสูตร
<span class="LineNumber"> 006 </span> 	[๓๖] ดูกรภิกษุทั้งหลาย กาลทาน ๕ ประการนี้ ๕ ประการเป็นไฉน คือ ทายก
<span class="LineNumber"> 007 </span>ย่อมให้ทานแก่ผู้มาสู่ถิ่นของตน ๑ ทายกย่อมให้ทานแก่ผู้เตรียมจะไป ๑ ทายกย่อมให้ทานในสมัย
<span class="LineNumber"> 008 </span>ข้าวแพง ๑ ทายกย่อมให้ข้าวใหม่แก่ผู้มีศีล ๑ ทายกย่อมให้ผลไม้ใหม่แก่ผู้มีศีล ๑ ดูกรภิกษุ
<span class="LineNumber"> 009 </span>ทั้งหลาย กาลทาน๕ ประการนี้แล ฯ
<span class="LineNumber"> 010 </span>ผู้มีปัญญา รู้ความประสงค์ ปราศจากความตระหนี่ ย่อมให้ทานในกาลที่
<span class="LineNumber"> 011 </span>ควรให้ เพราะผู้ให้ทานตามกาลในพระอริยเจ้าทั้งหลาย ผู้ปฏิบัติซื่อตรง 
<span class="LineNumber"> 012 </span>ผู้มีใจคงที่ เป็นผู้มีใจผ่องใสทักขิณาทานจึงจะมีผลไพบูลย์ ชนเหล่าใด
<span class="LineNumber"> 013 </span>ย่อมอนุโมทนาหรือช่วยเหลือในทักขิณาทานนั้น ทักขิณาทานนั้นย่อมไม่มี
<span class="LineNumber"> 014 </span>ผลบกพร่อง เพราะการอนุโมทนาหรือการช่วยเหลือนั้นแม้พวกที่อนุโมทนา
<span class="LineNumber"> 015 </span>หรือช่วยเหลือ ย่อมเป็นผู้มีส่วนแห่งบุญเพราะฉะนั้น ผู้มีจิตไม่ท้อถอยจึง
<span class="LineNumber"> 016 </span>ควรให้ทานในเขตที่มีผลมาก บุญทั้งหลายย่อมเป็นที่พึ่งของสัตว์ทั้งหลาย
<span class="LineNumber"> 017 </span>ในปรโลก ฯ
<span class="LineNumber"> 018 </span>		           จบสูตรที่ ๖
<span class="LineNumber"> 019 </span>		        ๗. โภชนทานสูตร
<span class="LineNumber"> 020 </span> 	[๓๗] ดูกรภิกษุทั้งหลาย ทายกผู้ให้โภชนะเป็นทาน ชื่อว่าให้ฐานะ๕ อย่างแก่
<span class="LineNumber"> 021 </span>ปฏิคาหก ๕ อย่างเป็นไฉน คือ ให้อายุ ๑ ให้วรรณะ ๑ ให้สุข ๑ให้กำลัง ๑ ให้ปฏิภาณ ๑
