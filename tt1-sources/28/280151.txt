<span class="LineNumber"> 001 </span>[๖๐๕] บทมนต์นี้อันมโหสถบุตรของเราเห็นแล้วโดยแท้ คนอื่นก็เห็นได้โดยง่าย  
<span class="LineNumber"> 002 </span>      ข้อความอันดี อันนรชนผู้มีความเพียรเห็นแล้ว ความจริง กายของเรา  
<span class="LineNumber"> 003 </span>      ก็หวั่นไหว  ใคร่จักละแคว้นของตนไปสู่เงื้อมมือของผู้อื่นเล่า.  
<span class="LineNumber"> 004 </span>[๖๐๖] ก็ความคิดของเราทั้งหกคนผู้เป็นบัณฑิต มีปัญญากว้างขวางสูงสุด สมเป็น  
<span class="LineNumber"> 005 </span>      อันหนึ่งอันเดียวกัน   ดูกรมโหสถ แม้เธอก็จงลงมติว่าไปหรือไม่ไป  
<span class="LineNumber"> 006 </span>      หรือว่าจะอยู่ในที่นี้.  
<span class="LineNumber"> 007 </span>[๖๐๗] ข้าแต่พระราชา พระองค์จงทรงทราบพระเจ้าจุลนี้พรหมทัตต์ ทรงมีอานุภาพ  
<span class="LineNumber"> 008 </span>      มาก มีพลมาก ปรารถนาเพื่อปลงพระชนม์พระองค์ ดุจนายพรานฆ่าเนื้อ  
<span class="LineNumber"> 009 </span>      ด้วยนางเนื้อฉะนั้น ปลาอยากกินของสดคือเหยื่อ  ย่อมกลืนเบ็ดที่คด  
<span class="LineNumber"> 010 </span>      อันปิดไว้ด้วยเหยื่อ มันย่อมไม่รู้จักความตายของตน ฉันใด  ข้าแต่  
<span class="LineNumber"> 011 </span>      พระราชา พระองค์ทรงปรารถนากาม ย่อมไม่ทรงทราบพระราชธิดาของ  
<span class="LineNumber"> 012 </span>      พระเจ้าจุลนี เหมือนปลาไม่รู้จักความตายของตนฉะนั้น  ถ้าพระองค์  
<span class="LineNumber"> 013 </span>      จะเสด็จไปยังปัญจาลนคร จักต้องทรงละเสียทันที ภัยใหญ่จักถึงแก่  
<span class="LineNumber"> 014 </span>      พระองค์  เหมือนภัยคือความตายถึงแก่มฤคผู้ตามไปถึงทางที่ประตูบ้าน  
<span class="LineNumber"> 015 </span>      ฉะนั้น ขอเดชะ.  
<span class="LineNumber"> 016 </span>[๖๐๘] พวกเราทั้งนั้น ซึ่งกล่าวถึงเหตุที่จะให้ได้รัตนะอันสูงสุดในสำนัก เจ้าเป็น  
<span class="LineNumber"> 017 </span>      คนเขลา บ้าน้ำลาย  เจ้าเป็นบุตรคฤหบดีถือหางไถเจริญมาตั้งแต่เยาว์  
<span class="LineNumber"> 018 </span>      เจ้าจะรู้เหตุที่ให้ได้รัตนะเหมือนคนอื่นเขาละหรือ.  
<span class="LineNumber"> 019 </span>[๖๐๙] ท่านทั้งหลายจงไสคอมโหสถนี่  ซึ่งเขาพูดเป็นอันตรายแก่การได้รัตนะ  
<span class="LineNumber"> 020 </span>      ของเรา  ให้หายไปเสียจากแว่นแคว้นของเรา.  
<span class="LineNumber"> 021 </span>[๖๑๐] แต่นั้นมโหสถบัณฑิต ได้หลีกไปจากราชสำนัก ของพระเจ้าวิเทหราช  
<span class="LineNumber"> 022 </span>      ที่นั้นได้เรียกนกสุวบัณฑิตชื่อมาธุระผู้เป็นทูตมาสั่งว่า ดูกรนกผู้มีขนปีก  
<span class="LineNumber"> 023 </span>      เขียวผู้สหาย  เจ้าจงมากระทำความขวนขวายเพื่อเรา นางนกสาลิกาที่  
<span class="LineNumber"> 024 </span>      เขาเลี้ยงไว้ใกล้ที่บรรทมของพระเจ้าปัญจาลราชมีอยู่ ก็นางนกสาลิกานั้น  
<span class="LineNumber"> 025 </span>      เป็นผู้ฉลาดในสิ่งทั้งปวง เจ้าจงถามนางนกสาลิกานั้นโดยพิสดาร นางนก  
<span class="LineNumber"> 026 </span>      สาลิกานั้นรู้ความลับทุกอย่างของพระเจ้าปัญจาลราช และของเกวัฏ  
<span class="LineNumber"> 027 </span>      พราหมณ์ผู้โกสิยโคตร  นกสุวบัณฑิตชื่อมาธุระ มีขนปีกเขียว รับคำ  
