<span class="LineNumber"> 001 </span>       ข้าแต่พระองค์ผู้เป็นจอมทัพ  พระมารดาของพระปิโยรสนั้นพึงกระทำ  
<span class="LineNumber"> 002 </span>       แม้อันตรายได้ ข้าพระองค์ขอทูลลาไปทีเดียว  ขอพระองค์จงตรัสเรียก  
<span class="LineNumber"> 003 </span>       พระลูกแก้วทั้งสองนั้นมา อย่าให้พระลูกแก้วทั้งสองได้ทันเห็นพระชนนี  
<span class="LineNumber"> 004 </span>       เลย เมื่อพระองค์ทรงบำเพ็ญทานด้วยพระราชศรัทธา บุญย่อมเจริญด้วย  
<span class="LineNumber"> 005 </span>       อาการอย่างนี้ ขอพระองค์ตรัสเรียกพระลูกแก้วทั้งสองนั้นมาอย่าให้  
<span class="LineNumber"> 006 </span>       พระลูกแก้วทั้งสองได้ทันเห็นพระชนนีเลย ข้าแต่พระราชา พระองค์  
<span class="LineNumber"> 007 </span>       ทรงประทานทรัพย์  คือพระโอรสพระธิดาแก่ยาจกเช่นข้าพระองค์แล้ว  
<span class="LineNumber"> 008 </span>       จักเสด็จไปสวรรค์.  
<span class="LineNumber"> 009 </span> [๑๑๖๕] ถ้าท่านไม่ปรารถนาจะเห็นภริยาของเราผู้มีวัตรอันงาม ท่านก็จงทูลถวาย  
<span class="LineNumber"> 010 </span>       ชาลีกัณหาชินาทั้งสองนี้  แก่พระเจ้าสัญชัยมหาราชผู้พระอัยยกา ท้าวเธอ  
<span class="LineNumber"> 011 </span>       ทอดพระเนตรเห็นพระกุมารทั้งสองนี้  ผู้มีเสียงไพเราะ กล่าววาจาน่ารัก  
<span class="LineNumber"> 012 </span>       จะทรงปลื้มพระหฤทัยปรีดาปราโมทย์ จักพระราชทานทรัพย์แก่ท่านเป็น  
<span class="LineNumber"> 013 </span>       อันมาก.  
<span class="LineNumber"> 014 </span> [๑๑๖๖] ข้าแต่พระราชบุตร ขอพระองค์ทรงฟังข้าพระองค์ ข้าพระองค์กลัวต่อ  
<span class="LineNumber"> 015 </span>       การที่จะถูกหาว่าฉกชิงเอาไป  สมเด็จพระเจ้าสญชัยมหาราชจะลงพระ  
<span class="LineNumber"> 016 </span>       ราชอาชญาข้าพระองค์ คือ จะพึงทรงขายหรือให้ประหารชีวิต ข้าพระ  
<span class="LineNumber"> 017 </span>       องค์จะขาดทั้งทรัพย์ทั้งทาสและจะพึงถูกนางพราหมณี  ผู้เป็นเผ่าพันธุ์  
<span class="LineNumber"> 018 </span>       พราหมณ์ติเตียนได้.  
<span class="LineNumber"> 019 </span> [๑๑๖๗] พระมหาราชทรงสถิตในธรรม ทรงผดุงสีพีรัฐให้เจริญ ได้ทอดพระเนตร  
<span class="LineNumber"> 020 </span>       เห็นสองพระกุมารนี้ผู้มีเสียงไพเราะ กล่าววาจาน่ารัก ได้พระปีติโสมนัส  
<span class="LineNumber"> 021 </span>       แล้ว จักพระราชทานทรัพย์ แก่ท่านเป็นอันมาก.  
<span class="LineNumber"> 022 </span> [๑๑๖๘] พระองค์ทรงพร่ำสอนข้าพระองค์ สิ่งใดๆ ข้าพระองค์จักทำสิ่งนั้นๆ ไม่ได้  
<span class="LineNumber"> 023 </span>       ข้าพระองค์จักนำสองพระกุมารไปเป็นทาสรับใช้ของนางพราหมณี.  
<span class="LineNumber"> 024 </span> [๑๑๖๙] ลำดับนั้น พระกุมารทั้งสอง คือ พระชาลี และพระกัณหาชินา ได้  
<span class="LineNumber"> 025 </span>       สดับคำของชูชก ผู้หยาบช้า ตกพระทัยกลัว จึงพากันเสด็จวิ่งหนีไป  
<span class="LineNumber"> 026 </span>       ในที่นั้นๆ.  
