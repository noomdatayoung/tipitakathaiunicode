<span class="LineNumber"> 001 </span>      เอาพระจันทกุมารมา จงรื่นรมย์ตลอดราตรีนี้ เจ้าทั้งหลายจงตั้งไว้แม้  
<span class="LineNumber"> 002 </span>      ทุกสิ่ง วันพรุ่งนี้ เมื่อพระอาทิตย์ขึ้น เราจักบูชายัญ เจ้าทั้งหลายจงไป  
<span class="LineNumber"> 003 </span>      ทูลพระกุมาร ณ บัดนี้ วันนี้เป็นคืนที่สุดแล.  
<span class="LineNumber"> 004 </span>[๗๘๖] พระราชมารดาเสด็จมาแต่พระตำหนัก ทรงกรรแสงพลางตรัสถามพระ  
<span class="LineNumber"> 005 </span>      เจ้าเอกราชนั้นว่า พระลูกรัก ได้ยินว่า พ่อจักบูชายัญด้วยพระราชบุตร  
<span class="LineNumber"> 006 </span>      ทั้ง ๔ หรือ.  
<span class="LineNumber"> 007 </span>[๗๘๗] เมื่อต้องฆ่าจันทกุมาร บุตรแม้ทุกคน หม่อมฉันก็สละ หม่อมฉันบูชายัญ  
<span class="LineNumber"> 008 </span>      ด้วยบุตรทั้งหลายแล้วจักไปสู่สุคติสวรรค์.  
<span class="LineNumber"> 009 </span>[๗๘๘] ลูกเอ๋ย  พ่ออย่าเชื่อคำนั้น ข่าวที่ว่าสุคติจะมีเพราะเอาบุตรบูชายัญนั้น  
<span class="LineNumber"> 010 </span>      เป็นทางไปนรก ไม่ใช่ทางไปสวรรค์ ดูกรลูกโกญฑัญญะ พ่อจงให้ทาน  
<span class="LineNumber"> 011 </span>      อย่าได้เบียดเบียนสัตว์ทั้งปวงเลย นี่เป็นทางไปสู่สุคติ ทางไปสู่สุคติ  
<span class="LineNumber"> 012 </span>      มิใช่เพราะเอาบุตรบูชายัญ.  
<span class="LineNumber"> 013 </span>[๗๘๙] คำของอาจารย์ทั้งหลายมีอยู่  หม่อมฉันจักฆ่าจันทกุมารและสุริยกุมาร  
<span class="LineNumber"> 014 </span>      หม่อมฉันบูชายัญด้วยบุตรทั้งหลายอันสละได้ยากแล้ว จักไปสู่สุคติ  
<span class="LineNumber"> 015 </span>      สวรรค์.  
<span class="LineNumber"> 016 </span>[๗๙๐] แม้พระเจ้าสวัสดีพระราชบิดา ได้ตรัสถามพระราชโอรสของพระองค์นั้น  
<span class="LineNumber"> 017 </span>      ว่า  ลูกรัก ทราบว่า พ่อจักบูชายัญด้วยโอรสทั้ง ๔ หรือ.  
<span class="LineNumber"> 018 </span>[๗๙๑] เมื่อต้องฆ่าจันทกุมาร บุตรแม้ทุกคนหม่อมฉันก็สละ หม่อมฉันบูชายัญ  
<span class="LineNumber"> 019 </span>      ด้วยบุตรทั้งหลายแล้ว จักไปสู่สุคติสวรรค์.  
<span class="LineNumber"> 020 </span>[๗๙๒] ลูกเอ๋ย  พ่ออย่าเชื่อคำนั้น ข่าวที่ว่า สุคติจะมีเพราะเอาบุตรบูชายัญ  
<span class="LineNumber"> 021 </span>      ทางนั้นเป็นทางไปนรก ไม่ใช่ทางไปสวรรค์ ดูกรลูกโกญฑัญญะ พ่อจง  
<span class="LineNumber"> 022 </span>      ให้ทาน อย่าได้เบียดเบียนสัตว์ทั้งปวงเลย นี่เป็นทางไปสู่สุคติ ทางไป  
<span class="LineNumber"> 023 </span>      สู่สุคติมิใช่เพราะเอาบุตรบูชายัญ.  
<span class="LineNumber"> 024 </span>[๗๙๓] คำของอาจารย์ทั้งหลายมีอยู่  หม่อมฉันจักฆ่าจันทกุมารและสุริยกุมาร  
<span class="LineNumber"> 025 </span>      หม่อมฉันบูชายัญด้วยบุตรทั้งหลายอันสละได้ยากแล้ว จักไปสู่สุคติ  
<span class="LineNumber"> 026 </span>      สวรรค์.  
