<span class="LineNumber"> 001 </span>[๑๒๕๗] ฝ่าพระบาท  ชาวชนบทและชาวนิคม  พร้อมใจกันเนรเทศข้าพระบาท  
<span class="LineNumber"> 002 </span>       ผู้ครองราชสมบัติโดยทศพิธราชธรรม จากแว่นแคว้น.  
<span class="LineNumber"> 003 </span>[๑๒๕๘] ดูกรพระลูกรัก จริงทีเดียว การที่พ่อขับไล่ลูกผู้ไม่มีโทษผิดออกไปจาก  
<span class="LineNumber"> 004 </span>       แว่นแคว้น เพราะถ้อยคำของชาวสีพีนั้น ชื่อว่าพ่อได้ทำกรรมอันชั่วช้า  
<span class="LineNumber"> 005 </span>       และชื่อว่าพ่อได้ทำกรรมเครื่องทำลายความเจริญ.  
<span class="LineNumber"> 006 </span>[๑๒๕๙] ขึ้นชื่อว่าบุตร ควรช่วยปลดเปลื้องความทุกข์ของมารดาบิดาและพี่น้อง  
<span class="LineNumber"> 007 </span>       ที่เกิดขึ้น เพราะเหตุอย่างใดอย่างหนึ่ง แม้ด้วยชีวิตของตน (ข้าแต่  
<span class="LineNumber"> 008 </span>       พระมหาราชา เวลานี้เป็นเวลาสมควรที่จะสรงสนาน ขอเชิญทรงชำระ  
<span class="LineNumber"> 009 </span>       พระสรีระมลทินเถิด พระเจ้าข้า).  
<span class="LineNumber"> 010 </span>[๑๒๖๐] ลำดับนั้น พระเวสสันดรบรมกษัตริย์ ทรงชำระพระสรีระมลทิน ครั้น  
<span class="LineNumber"> 011 </span>       แล้วไม่ทรงเพศดาบส.  
<span class="LineNumber"> 012 </span>[๑๒๖๑] พระเวสสันดรบรมกษัตริย์  สระพระเกศาแล้ว ทรงเศวตพัสตร์อัน  
<span class="LineNumber"> 013 </span>       สะอาด  ทรงประดับด้วยเครื่องราชปิลันทนาภรณ์ทุกอย่าง  ทรงสอด  
<span class="LineNumber"> 014 </span>       พระแสงขรรค์อันทำให้ราชปัจจามิตรเกรงขาม เสด็จขึ้นทรงพระยา  
<span class="LineNumber"> 015 </span>       ปัจจยนาคเป็นพระคชาธาร ครั้งนั้น เหล่าสหชาติโยธาหาญทั้งหกหมื่น  
<span class="LineNumber"> 016 </span>       สวมสอดสรรพาวุธและประดับสรรพาภรณ์ล้วนด้วยทอง  เป็นสง่างาม  
<span class="LineNumber"> 017 </span>       น่าดู ต่างชื่นชมยินดี แวดล้อมพระมหากษัตริย์ผู้เป็นจอมทัพ ลำดับนั้น  
<span class="LineNumber"> 018 </span>       เหล่าพระสนมกำนัลของพระเจ้าสีพีมาประชุมพร้อมกัน  เชิญพระมัทรี  
<span class="LineNumber"> 019 </span>       ให้โสรจสรงด้วยสุคนธวารี แล้วทูลถวายพระพรว่า ขอพระเวสสันดร  
<span class="LineNumber"> 020 </span>       จงทรงอภิบาลรักษาพระแม่เจ้าของพระชาลี และพระกัณหาชินาทั้งสอง  
<span class="LineNumber"> 021 </span>       พระองค์จงทรงบำรุงรักษาพระแม่เจ้าต่อไป  อนึ่ง ขอพระเจ้าสญชัย  
<span class="LineNumber"> 022 </span>       มหาราช จงทรงคุ้มครองรักษาพระแม่เจ้ายิ่งขึ้นไป เทอญ.  
<span class="LineNumber"> 023 </span>[๑๒๖๒] ก็พระเวสสันดรบรมกษัตริย์และพระมัทรี กลับมาได้ดำรงในสิริราช  
<span class="LineNumber"> 024 </span>       สมบัตินี้ตามเดิมแล้ว ทรงระลึกถึงความลำบากขณะที่เสด็จไปประทับอยู่  
<span class="LineNumber"> 025 </span>       ในป่าในกาลก่อน  จึงรับสั่งให้นำกลองนันทเภรีไปตีประกาศที่เวิ้งว้าง  
<span class="LineNumber"> 026 </span>       หว่างเขาวงกต อันเป็นรัมณียสถาน ก็พระเวสสันดรบรมกษัตริย์และ  
<span class="LineNumber"> 027 </span>       พระมัทรี กลับมาได้ดำรงในสิริราชสมบัตินี้ตามเดิมแล้ว พระมัทรี  
