<span class="LineNumber"> 001 </span> [๓๖๑] บุรุษรู้อยู่จะพึงกินยาพิษ หรือจับอสรพิษที่มีฤทธิ์ร้ายแรงมีเดชกล้าได้หรือ  
<span class="LineNumber"> 002 </span>      ผู้ใดพึงกินคน ผู้กล่าวคำสัตย์เช่นพระองค์   ศีรษะของผู้นั้นพึง  
<span class="LineNumber"> 003 </span>      แตก ๗ เสี่ยง.  
<span class="LineNumber"> 004 </span> [๓๖๒] นรชนได้ฟังธรรมแล้ว ย่อมรู้แจ้งบุญและบาป ใจของหม่อมฉันจะยินดี  
<span class="LineNumber"> 005 </span>      ในธรรม เพราะได้ฟังคาถาบ้างกระมัง.  
<span class="LineNumber"> 006 </span> [๓๖๓] ดูกรมหาราช การสมาคมกับสัตบุรุษแม้คราวเดียวเท่านั้น การสมาคมนั้น  
<span class="LineNumber"> 007 </span>      ย่อมรักษาผู้นั้นไว้ การสมาคมกับอสัตบุรุษ แม้มากครั้ง ก็รักษาไม่ได้  
<span class="LineNumber"> 008 </span>      พึงอยู่ร่วมกับสัตบุรุษ พึงกระทำความสนิทสนมกับสัตบุรุษ เพราะรู้ทั่วถึง  
<span class="LineNumber"> 009 </span>      สัทธรรมของสัตบุรุษ  ย่อมมีแต่ความเจริญ ไม่มีความเสื่อม ราชรถ  
<span class="LineNumber"> 010 </span>      อันวิจิตรตระการตายังคร่ำคร่าได้ และแม้สรีระก็เข้าถึงชราโดยแท้ ส่วน  
<span class="LineNumber"> 011 </span>      ธรรมของสัตบุรุษ ย่อมไม่เข้าถึงความคร่ำคร่า สัตบุรุษเท่านั้นย่อมรู้กันได้  
<span class="LineNumber"> 012 </span>      ฟ้าและแผ่นดินไกลกัน ฝั่งข้างโน้นของมหาสมุทร เขาก็กล่าวกันว่า  
<span class="LineNumber"> 013 </span>      ไกลกัน ธรรมของสัตบุรุษ และธรรมของอสัตบุรุษ นักปราชญ์ทั้งหลาย  
<span class="LineNumber"> 014 </span>      กล่าวว่าไกลกันยิ่งกว่านั้น.  
<span class="LineNumber"> 015 </span> [๓๖๔] ดูกรพระสหายผู้จอมประชาชน คาถาเหล่านี้มีอรรถมีพยัญชนะดี พระองค์  
<span class="LineNumber"> 016 </span>      ตรัสไพเราะ หม่อมฉันได้สดับแล้ว เพลิดเพลิน ปลื้มใจ ชื่นใจ อิ่มใจ  
<span class="LineNumber"> 017 </span>      หม่อมฉันขอถวายพร ๔ ประการแก่พระองค์.  
<span class="LineNumber"> 018 </span> [๓๖๕] ดูกรท่านผู้มีธรรมอันลามก พระองค์ไม่รู้สึกความตายของพระองค์ ไม่รู้สึก  
<span class="LineNumber"> 019 </span>      ประโยชน์และมิใช่ประโยชน์ นรกและสวรรค์ เป็นผู้ติดในรส ตั้งมั่น  
<span class="LineNumber"> 020 </span>      ในทุจริต จะให้พรอะไร หม่อมฉันพึงทูลพระองค์ว่า ขอให้ทรงประทาน  
<span class="LineNumber"> 021 </span>      พร แม้พระองค์ประทานแล้ว จะกลับไม่ประทานก็ได้ ความทะเลาะ  
<span class="LineNumber"> 022 </span>      วิวาทนี้ อันพระองค์จะพึงเห็นเอง  ใครจะเข้ามาเป็นบัณฑิตวินิจฉัย  
<span class="LineNumber"> 023 </span>      ความทะเลาะวิวาทนี้.  
<span class="LineNumber"> 024 </span> [๓๖๖] คนเราให้พรใดแล้วจะกลับไม่ให้ ย่อมไม่ควรให้พรนั้น ดูกรพระสหาย  
<span class="LineNumber"> 025 </span>      ขอพระองค์จงทรงมั่นพระทัยรับพรเถิด  แม้ชีวิตหม่อมฉันก็จะสละ  
<span class="LineNumber"> 026 </span>      ถวายได้.  
