<span class="LineNumber"> 001 </span>[๑๙๗] พระยาหงส์ธตรฐ ครั้นกราบทูลพระเจ้าสาคลราชผู้เป็นจอมประชาชนเช่น  
<span class="LineNumber"> 002 </span>      นี้แล้ว ได้เข้าไปหาหมู่ญาติ เพราะอาศัยเชาวน์อันสูงสุด หงส์เหล่านั้น  
<span class="LineNumber"> 003 </span>      เห็นหงส์ทั้งสองผู้ยิ่งใหญ่มิได้ป่วยเจ็บกลับมา ต่างก็ส่งเสียงว่า เกเก  
<span class="LineNumber"> 004 </span>      เกิดเสียงอื้ออึงไปทั่ว หงส์ผู้เคารพนายได้ที่พึ่งเหล่านั้น ต่างก็โสมนัส  
<span class="LineNumber"> 005 </span>      ยินดี เพราะนายรอดพ้นภัย พากันห้อมล้อมนายโดยรอบ.  
<span class="LineNumber"> 006 </span>[๑๙๘] ประโยชน์ทั้งปวง ของชนทั้งหลายผู้ถึงพร้อมด้วยกัลยาณมิตร ย่อม  
<span class="LineNumber"> 007 </span>      สำเร็จผลเป็นสุขเปรียบเหมือนหงส์ธตรฐทั้งสอง ได้กลับมาอยู่ใกล้หมู่  
<span class="LineNumber"> 008 </span>      ญาติ ฉะนั้น.  
<span class="LineNumber"> 009 </span>                      จบ จุลลหังสชาดกที่ ๑  
<span class="LineNumber"> 010 </span>                       ๒. มหาหังสชาดก  
<span class="LineNumber"> 011 </span>               หงส์ชื่อสุมุขะ ไม่ละทิ้งพระยาหงส์ผู้ติดบ่วง  
<span class="LineNumber"> 012 </span>[๑๙๙] หงส์เหล่านั้นถูกภัยคุกคามแล้ว ย่อมบินหนีไป ดูกรสุมุขะ ผู้มีขน  
<span class="LineNumber"> 013 </span>      เหลือง  มีผิวพรรณดังทอง ท่านจงบินหนีไปตามความปรารถนาเถิด  
<span class="LineNumber"> 014 </span>      หมู่ญาติละทิ้งเราซึ่งตกอยู่ในอำนาจบ่วงตัวเดียว  บินหนีไปไม่เหลียว  
<span class="LineNumber"> 015 </span>      หลังเลย ท่านจะอยู่ผู้เดียวทำไม ดูกรสุมุขะผู้ประเสริฐกว่าหงส์ทั้งหลาย  
<span class="LineNumber"> 016 </span>      ท่านจงกลับไปเสียเถิด ความเป็นสหายในเราผู้ติดบ่วงย่อมไม่มี ท่าน  
<span class="LineNumber"> 017 </span>      อย่าคลายความเพียรเพื่อความไม่มีทุกข์ จงหนีไปเสียตามความปรารถนา  
<span class="LineNumber"> 018 </span>      เถิด.  
<span class="LineNumber"> 019 </span>[๒๐๐] ข้าแต่พระยาหงส์ธตรฐ ก็ข้าพระองค์แม้มีความทุกข์เป็นเบื้องหน้า ก็จะ  
<span class="LineNumber"> 020 </span>      ไม่ละทิ้งพระองค์เลย  ความเป็นอยู่หรือความตายของข้าพระองค์จักมี  
<span class="LineNumber"> 021 </span>      พร้อมกับพระองค์ ข้าแต่พระยาหงส์ธตรฐ ก็ข้าพระองค์  แม้มีความ  
<span class="LineNumber"> 022 </span>      ทุกข์เป็นเบื้องหน้าก็จะไม่ละทิ้งพระองค์เลย พระองค์ไม่ควรจะชักชวน  
<span class="LineNumber"> 023 </span>      ข้าพระองค์ให้ประกอบในกรรมอันประกอบด้วยความเป็นคนไม่ประเสริฐ  
<span class="LineNumber"> 024 </span>      เลย ข้าแต่พระองค์ผู้ประเสริฐสุดกว่าหงส์ทั้งหลาย ข้าพระองค์เป็น  
<span class="LineNumber"> 025 </span>      สหายสหชาติของพระองค์ เป็นผู้ดำรงอยู่ในจิตของพระองค์ ใครๆ ก็รู้ 
