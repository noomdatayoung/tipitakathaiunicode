<span class="LineNumber"> 001 </span>       ทำเสบียงเดินทางให้ฉัน ทั้งขนมงา ขนมเทียน สตูก้อน สตูผง  
<span class="LineNumber"> 002 </span>       และข้าวผอก เธอจงจัดให้ดีๆ ฉันจักนำพระพี่น้องสองกุมารมาให้เป็น  
<span class="LineNumber"> 003 </span>       ทาส พระกุมารทั้งสองนั้นเป็นผู้ไม่เกียจคร้าน  จักบำเรอเธอทั้งกลางคืน  
<span class="LineNumber"> 004 </span>       กลางวัน.  
<span class="LineNumber"> 005 </span> [๑๑๓๒] พราหมณ์ชูชกผู้เป็นเผ่าพันธุ์แห่งพรหม สวมรองเท้าแล้วพร่ำสั่งเสียต่อ  
<span class="LineNumber"> 006 </span>       ไป  กระทำประทักษิณภรรยา  สมาทานวัตร  มีหน้านองด้วยน้ำตา  
<span class="LineNumber"> 007 </span>       หลีกไปสู่นครอันเจริญรุ่งเรืองของชาวสีพี เที่ยวแสวงหาทาสทาสี.  
<span class="LineNumber"> 008 </span> [๑๑๓๓] พราหมณ์ชูชกไปในนครนั้นแล้ว ได้ถามประชาชนที่มาประชุมกันอยู่  
<span class="LineNumber"> 009 </span>       ในที่นั้นๆ ว่า พระเวสสันดรราชประทับอยู่ ณ ที่ไหน เราทั้งหลาย  
<span class="LineNumber"> 010 </span>       จะไปเฝ้าพระองค์ผู้บรมกษัตริย์ ณ ที่ไหน ชนทั้งหลายผู้มาประชุมกันอยู่  
<span class="LineNumber"> 011 </span>       ณ ที่นั้นได้ตอบพราหมณ์นั้นว่า ดูกรท่านพราหมณ์ พระเวสสันดรบรม  
<span class="LineNumber"> 012 </span>       กษัตริย์  ถูกพวกท่านเบียดเบียน เพราะทรงให้ทานมากไป ต้องทรงพา  
<span class="LineNumber"> 013 </span>       พระราชโอรสพระราชธิดา และพระอัครมเหสีไปประทับอยู่ ณ เขาวงกต.  
<span class="LineNumber"> 014 </span> [๑๑๓๔] พราหมณ์นั้นผู้มีความติดใจในกาม ถูกนางพราหมณีตักเตือน ได้เสวย  
<span class="LineNumber"> 015 </span>       ทุกข์เป็นอันมากในป่าอันเกลื่อนกล่นไปด้วยสัตว์ร้าย เป็นที่เสพอาศัยแห่ง  
<span class="LineNumber"> 016 </span>       แรดและเสือเหลือง แกถือไม้เท้าสีเหมือนผลมะตูม อีกทั้งเครื่องบูชาไฟ  
<span class="LineNumber"> 017 </span>       และเต้าน้ำ เข้าไปสู่ป่าใหญ่ โดยทางที่ได้ทราบข่าวซึ่งพระหน่อกษัตริย์  
<span class="LineNumber"> 018 </span>       ผู้ประทานตามประสงค์ เมื่อพราหมณ์นั้นเข้าไปสู่ป่าใหญ่ถูกสุนัขล้อมไล่  
<span class="LineNumber"> 019 </span>       ตาแกร้องเสียงขรม เดินหลงทางห่างออกไปไกล  ลำดับนั้น พราหมณ์  
<span class="LineNumber"> 020 </span>       ผู้โลภในโภคะ ไม่มีความสำรวม (ถูกสุนัขล้อมไล่) หลงทางที่จะไปสู่  
<span class="LineNumber"> 021 </span>       เขาวงกต (และนั่งอยู่บนต้นไม้) ได้กล่าวคาถาเหล่านี้ว่า.  
<span class="LineNumber"> 022 </span> [๑๑๓๕] ใครเล่าหนอจะพึงบอกพระราชบุตรพระนามว่า เวสสันดรผู้ประเสริฐ  
<span class="LineNumber"> 023 </span>       ทรงชำนะความตระหนี่อันใครให้แพ้ไม่ได้ ทรงให้ความปลอดภัยในเวลา  
<span class="LineNumber"> 024 </span>       มีภัยแก่เราได้ พระองค์เป็นที่พึ่งของพวกยาจก ดังธรณีเป็นที่พึ่งของสัตว์  
