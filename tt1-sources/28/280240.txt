<span class="LineNumber"> 001 </span>[๑๐๐๖] ข้าแต่พญานาคราช  ข้าพระองค์เป็นผู้ไม่กลัวและไม่เป็นผู้อันภัยคือ  
<span class="LineNumber"> 002 </span>       ความตายคุกคาม  นักโทษประหารไม่พึงกราบไหว้เพชฌฆาต  หรือ  
<span class="LineNumber"> 003 </span>       เพชฌฆาตก็พึงให้นักโทษประหารกราบไหว้ตน อย่างไรหนอ นรชนจะ  
<span class="LineNumber"> 004 </span>       พึงกราบไหว้บุคคลผู้ปรารถนาจะฆ่าตน และผู้ปรารถนาจะฆ่าเขาจะพึงให้  
<span class="LineNumber"> 005 </span>       บุคคลผู้ที่ตนจะฆ่ากราบไหว้ตนอย่างไรเล่า  กรรมนั้นย่อมไม่สำเร็จ  
<span class="LineNumber"> 006 </span>       ประโยชน์เลย พระเจ้าข้า.  
<span class="LineNumber"> 007 </span>[๑๐๐๗] ดูกรบัณฑิต คำนั้นถูกอย่างที่ท่านพูด  ท่านพูดจริง  นักโทษประหารไม่  
<span class="LineNumber"> 008 </span>       พึงกราบไหว้เพชฌฆาต  หรือเพชฌฆาตก็ไม่พึงให้นักโทษประหารกราบ  
<span class="LineNumber"> 009 </span>       ไหว้ตน อย่างไรหนอ นรชนพึงกราบไหว้บุคคลผู้ปรารถนาจะฆ่าตน  
<span class="LineNumber"> 010 </span>       และผู้ปรารถนาจะฆ่าเขา จะพึงให้บุคคลผู้ที่ตนจะฆ่ากราบไหว้ตนอย่างไร  
<span class="LineNumber"> 011 </span>       เล่า  กรรมนั้นย่อมไม่สำเร็จประโยชน์เลย.  
<span class="LineNumber"> 012 </span>[๑๐๐๘] ข้าแต่พญานาคราช  วิมานของฝ่าพระบาทนี้เป็นของไม่เที่ยง แต่เป็น  
<span class="LineNumber"> 013 </span>       เช่นกับของเที่ยง ฤทธิ์ ความรุ่งเรือง พระกำลังกาย  พระวิริยภาพ  
<span class="LineNumber"> 014 </span>       และการเสด็จอุบัติในนาคพิภพ ได้มีแล้วแก่ฝ่าพระบาท ข้าพระองค์ขอ  
<span class="LineNumber"> 015 </span>       ทูลถามเนื้อความนั้นกะฝ่าพระบาท วิมานนี้ทรงได้มาอย่างไรหนอ วิมาน  
<span class="LineNumber"> 016 </span>       นี้ฝ่าพระบาททรงได้มาเพราะอาศัยอะไร หรือเป็นของเกิดขึ้นตามฤดูกาล  
<span class="LineNumber"> 017 </span>       ฝ่าพระบาททรงกระทำเอง หรือเทวดาทั้งหลายถวายแก่พระองค์ ข้าแต่  
<span class="LineNumber"> 018 </span>       พญานาคราช  ขอฝ่าพระบาทตรัสบอกเนื้อความนี้แก่ข้าพระองค์ ตาม  
<span class="LineNumber"> 019 </span>       ที่ฝ่าพระบาทได้วิมานมาเถิด พระเจ้าข้า.  
<span class="LineNumber"> 020 </span>[๑๐๐๙] วิมานนี้ เราจะได้มาเพราะอาศัยอะไรก็หามิได้ เกิดขึ้นตามฤดูกาลก็หามิได้  
<span class="LineNumber"> 021 </span>       เรามิได้กระทำเอง แม้เทวดาทั้งหลายก็มิได้ให้ แต่วิมานนี้เราได้มาด้วย  
<span class="LineNumber"> 022 </span>       บุญกรรมอันไม่ลามกของตนเอง.  
<span class="LineNumber"> 023 </span>[๑๐๑๐] ข้าแต่พญานาคราช  อะไรเป็นวัตรของฝ่าพระบาท และอะไรเป็น  
<span class="LineNumber"> 024 </span>       พรหมจรรย์ของฝ่าพระบาท ฤทธิ์ ความรุ่งเรือง พระกำลังกาย พระ  
<span class="LineNumber"> 025 </span>       วิริยภาพ และการเสด็จอุบัติในนาคพิภพ ทั้งวิมานใหญ่ของฝ่าพระบาท  
<span class="LineNumber"> 026 </span>       นี้ เป็นผลแห่งกรรมอะไรอันฝ่าพระบาททรงประพฤติดีแล้ว.  
