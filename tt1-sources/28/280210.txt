<span class="LineNumber"> 001 </span>      ทรงกราบทูลทางสุคติแก่พระชนกนาถ ดังหนึ่งบอกทางให้แก่คนหลงทาง  
<span class="LineNumber"> 002 </span>      และได้ทรงกราบทูลข้อธรรมถวายโดยนัยต่างๆ ดังนี้แล ฯ  
<span class="LineNumber"> 003 </span>[๘๖๖] ในกาลนั้น นารทมหาพรหมตรวจดูชมพูทวีป ได้เห็นพระเจ้า  
<span class="LineNumber"> 004 </span>      อังคติราชผู้ทรงมีความเห็นผิด จึงมาจากพรหมโลกถึงถิ่น  
<span class="LineNumber"> 005 </span>      มนุษย์ ลำดับนั้น นารทมหาพรหมได้ยืนอยู่ที่ปราสาทเบื้อง  
<span class="LineNumber"> 006 </span>      พระพักตร์แห่งพระเจ้าวิเทหราช ก็พระนางรุจาราชธิดาเห็น  
<span class="LineNumber"> 007 </span>      นารทฤาษีนั้นมาถึง จึงนมัสการ ฯ  
<span class="LineNumber"> 008 </span>[๘๖๗] ครั้งนั้น พระราชาทรงหวาดพระทัย เสด็จลงจากราชอาสน์  
<span class="LineNumber"> 009 </span>      เมื่อจะตรัสถามนารทฤาษี ได้ตรัสพระดำรัสนี้ว่า ท่านมี  
<span class="LineNumber"> 010 </span>      ผิวพรรณงามดังเทวดา ส่องรัศมีสว่างจ้าไปทั่วทิศดังพระจันทร์  
<span class="LineNumber"> 011 </span>      ท่านมาจากไหนหนอ ข้าพเจ้าถามแล้ว ขอท่านจงบอกนามและ  
<span class="LineNumber"> 012 </span>      โคตรแก่ข้าพเจ้า คนในมนุษยโลกย่อมรู้จักท่านอย่างไรหนอ ฯ  
<span class="LineNumber"> 013 </span>[๘๖๘] อาตมภาพมาจากเทวโลกเดี๋ยวนี้เอง ส่องรัศมีสว่างจ้าไป  
<span class="LineNumber"> 014 </span>      ทั่วทิศดังพระจันทร์ มหาบพิตรตรัสถามแล้ว อาตมภาพ  
<span class="LineNumber"> 015 </span>      ขอถวายพระพรนามและโคตรให้ทรงทราบ คนทั้งหลายเขา  
<span class="LineNumber"> 016 </span>      รู้จักอาตมภาพโดยนามว่านารทะ และโดยโคตรว่ากัสสปะ ฯ  
<span class="LineNumber"> 017 </span>[๘๖๙] สัณฐาณของท่านและการที่ท่านเหาะไปและยืนอยู่บนอากาศได้  
<span class="LineNumber"> 018 </span>      น่าอัศจรรย์ ดูกรท่านนารทะ ข้าพเจ้าขอถามเนื้อความนี้  
<span class="LineNumber"> 019 </span>      กะท่าน เออเพราะเหตุอะไรท่านจึงมีฤทธิ์เช่นนี้ ฯ  
<span class="LineNumber"> 020 </span>[๘๗๐] คุณธรรม ๔ ประการนี้ คือ สัจจะ ๑ ธรรม ๑ ทมะ ๑  
<span class="LineNumber"> 021 </span>      จาคะ ๑ อาตมภาพได้ทำไว้แล้วในภพก่อน เพราะคุณธรรม  
<span class="LineNumber"> 022 </span>      ที่อาตมภาพเสพมาดีแล้วนั้นแล อาตมภาพจึงไปไหนๆ ได้  
<span class="LineNumber"> 023 </span>      ตามความปรารถนา เร็วทันใจ ฯ  
<span class="LineNumber"> 024 </span>[๘๗๑] เมื่อท่านบอกความสำเร็จแห่งบุญ ชื่อว่าท่านบอกความ  
<span class="LineNumber"> 025 </span>      อัศจรรย์ ถ้าแลเป็นจริงอย่างท่านกล่าว ดูกรท่านนารทะ  
<span class="LineNumber"> 026 </span>      ข้าพเจ้าขอถามเนื้อความนี้กะท่าน ข้าพเจ้าถามแล้ว ขอท่าน  
<span class="LineNumber"> 027 </span>      จงพยากรณ์ให้ดี ฯ  
<span class="LineNumber"> 028 </span>[๘๗๒] ขอถวายพระพร ข้อใดพระองค์ทรงสงสัย เชิญมหาบพิตร  
<span class="LineNumber"> 029 </span>      ตรัสถามข้อนั้นกะอาตมภาพเถิด อาตมภาพจะถวายวิสัชนา  
<span class="LineNumber"> 030 </span>      ให้มหาบพิตรทรงสิ้นสงสัย ด้วยนัย ด้วยญายธรรม และ  
<span class="LineNumber"> 031 </span>      ด้วยเหตุทั้งหลาย ฯ  
