<span class="LineNumber"> 001 </span>                       ๔. เนมิราชชาดก  
<span class="LineNumber"> 002 </span>            พระเจ้าเนมิราชทรงบำเพ็ญอธิษฐานบารมี  
<span class="LineNumber"> 003 </span>[๕๒๕] น่าอัศจรรย์จริงหนอ เมื่อใด พระเนมิราชเจ้าผู้เป็นบัณฑิต เป็นพระ  
<span class="LineNumber"> 004 </span>      ราชาผู้ปราบอริราชศัตรู มีพระประสงค์ด้วยกุศล  ทรงให้ทานแก่ชาว  
<span class="LineNumber"> 005 </span>      วิเทหรัฐทั้งปวง เสด็จอุบัติขึ้นแล้ว เมื่อนั้นบุคคลผู้มีปัญญาทั้งหลาย  
<span class="LineNumber"> 006 </span>      ย่อมบังเกิดขึ้นในโลก เมื่อพระเจ้าเนมิราชทรงให้ทานนั้นอยู่ เกิดพระ  
<span class="LineNumber"> 007 </span>      ดำริขึ้นว่า ทานหรือพรหมจรรย์อย่างไหนมีผลมากหนอ.  
<span class="LineNumber"> 008 </span>[๕๒๖] ท้าวมัฆวาฬเทพกุญชรสหัสสเนตร ทรงทราบพระดำริของพระเจ้าเนมิราช  
<span class="LineNumber"> 009 </span>      แล้ว  ทรงกำจัดความมืดด้วยพระรัศมีปรากฏขึ้น  พระเจ้าเนมิราชจอม  
<span class="LineNumber"> 010 </span>      มนุษย์มีพระโลมชาติชูชัน ได้ตรัสถามท้าววาสวะว่า ท่านเป็นเทวดา  
<span class="LineNumber"> 011 </span>      เป็นคนธรรพ์  หรือ เป็นท้าวสักกปุรินททะ รัศมีของท่านเช่นนั้น  
<span class="LineNumber"> 012 </span>      ข้าพเจ้าไม่ได้เห็นหรือไม่ได้ยินมาเลย ขอท่านจงบอกแก่ข้าพเจ้า ขอ  
<span class="LineNumber"> 013 </span>      ความเจริญจงมีแก่ท่าน  ข้าพเจ้าจะรู้จักท่านได้อย่างไร ท้าววาสวะทรง  
<span class="LineNumber"> 014 </span>      ทราบว่า  พระเจ้าเนมิราชมีพระโลมชาติชูชันได้ตรัสตอบว่า หม่อมฉัน  
<span class="LineNumber"> 015 </span>      เป็นท้าวสักกรินทร์เทวราช มาในสำนักของพระองค์ ดูกรพระองค์ผู้เป็น  
<span class="LineNumber"> 016 </span>      จอมมนุษย์ พระองค์อย่าทรงมีพระโลมชาติชูชัน เชิญตรัสถามปัญหา  
<span class="LineNumber"> 017 </span>      ตามที่ทรงพระประสงค์เถิด พระเจ้าเนมิราช ทรงได้โอกาสนั้นแล้ว จึง  
<span class="LineNumber"> 018 </span>      ตรัสถามท้าววาสวะว่า ข้าแต่พระมหาราชเจ้า ผู้เป็นใหญ่แห่งปวงภูต  
<span class="LineNumber"> 019 </span>      หม่อมฉันขอทูลถาม พระองค์ว่า ทานหรือพรหมจรรย์อย่างไหนมีผล  
<span class="LineNumber"> 020 </span>      มาก  ท้าววาสวะอันพระเจ้าเนมิราชผู้ประเสริฐกว่านรชนตรัสถามแล้ว  
<span class="LineNumber"> 021 </span>      ทรงทราบวิบากแห่งพรหมจรรย์  จึงได้ตรัสบอกแก่พระเจ้าเนมิราชผู้ไม่  
<span class="LineNumber"> 022 </span>      ทรงทราบว่า บุคคลย่อมบังเกิดในขัตติยสกุลเพราะพรหมจรรย์อย่างเลว  
<span class="LineNumber"> 023 </span>      บุคคลย่อมเข้าถึงความเป็นเทวดาเพราะพรหมจรรย์ปานกลาง บุคคลย่อม  
<span class="LineNumber"> 024 </span>      บริสุทธิ์เพราะพรหมจรรย์อย่างสูงสุด หมู่พรหมเหล่านี้อันใครๆ จะ  
<span class="LineNumber"> 025 </span>      พึงได้ง่ายๆ ด้วยประกอบการวิงวอนก็หาไม่ บุคคลต้องเป็นผู้ไม่มีเรือน  
<span class="LineNumber"> 026 </span>      บำเพ็ญตบธรรม จึงจะบังเกิดในหมู่พรหม.  
