<span class="LineNumber"> 001 </span>[๘๕๕] ก็พระนางรุจาราชธิดานั้น ประดับด้วยเครื่องสรรพาภรณ์ เสด็จไป ณ  
<span class="LineNumber"> 002 </span>      ท่ามกลางหญิงสหาย  เพียงดังสายฟ้าแลบออกจากเมฆ เสด็จเข้าสู่  
<span class="LineNumber"> 003 </span>      จันทกปราสาท  พระราชธิดาเสด็จเข้าไปเฝ้าพระเจ้าวิเทหราช ถวาย  
<span class="LineNumber"> 004 </span>      บังคมพระชนกนาถ ผู้ทรงยินดีในวินัย แล้วประทับอยู่ ณ ตั่งอันวิจิตร  
<span class="LineNumber"> 005 </span>      ด้วยทองคำส่วนหนึ่ง.  
<span class="LineNumber"> 006 </span>[๘๕๖] ก็พระเจ้าวิเทหราช  ทอดพระเนตรเห็นพระนางรุจาราชธิดาผู้ประทับอยู่  
<span class="LineNumber"> 007 </span>      ท่ามกลางหญิงสหาย ซึ่งเป็นดังสมาคมแห่งนางเทพอัปสร จึงตรัสถาม  
<span class="LineNumber"> 008 </span>      ว่า ลูกหญิงยังรื่นรมย์อยู่ในปราสาทและยังประพาสอยู่ในอุทยาน เล่นน้ำ  
<span class="LineNumber"> 009 </span>      ในสระโบกขรณีเพลิดเพลินอยู่หรือ เขายังนำของเสวยมากอย่างมาให้  
<span class="LineNumber"> 010 </span>      ลูกหญิงเสมอหรือ  ลูกหญิงและเพื่อนหญิงของลูก ยังเก็บดอกไม้ต่างๆ  
<span class="LineNumber"> 011 </span>      ชนิดมาร้อยพวงมาลัย  และยังช่วยกันทำเรือนหลังเล็กๆ เล่นเพลิด  
<span class="LineNumber"> 012 </span>      เพลินอยู่หรือ ลูกหญิงขาดแคลนอะไรบ้าง เขารีบนำสิ่งของมาให้ทันใจ  
<span class="LineNumber"> 013 </span>      ลูกอยู่หรือ ลูกรักผู้มีพักตร์อันผ่องใส จงบอกความชอบใจแก่พ่อเถิด  
<span class="LineNumber"> 014 </span>      แม้สิ่งนั้นจะเสมอดวงจันทร์ พ่อก็จักให้เกิดแก่ลูกจนได้.  
<span class="LineNumber"> 015 </span>[๘๕๗] พระนางรุจาราชธิดา ได้สดับพระดำรัสของพระเจ้าวิเทหราชแล้ว กราบ  
<span class="LineNumber"> 016 </span>      ทูลว่า ข้าแต่พระมหาราชา กระหม่อมฉันย่อมได้สิ่งของทุกๆ อย่างใน  
<span class="LineNumber"> 017 </span>      สำนักของทูลกระหม่อม พรุ่งนี้ ๑๕ ค่ำ เป็นวันทิพย์  ขอราชบุรุษ  
<span class="LineNumber"> 018 </span>      ทั้งหลายจงนำพระราชทรัพย์พันหนึ่งมาให้  กระหม่อมฉันจักให้ทานแก่  
<span class="LineNumber"> 019 </span>      วณิพกทั้งปวงตามที่ให้มาแล้ว.  
<span class="LineNumber"> 020 </span>[๘๕๘] พระเจ้าอังคติราชได้สดับพระดำรัสของพระนางรุจาราชธิดา แล้วตรัสว่า  
<span class="LineNumber"> 021 </span>      ลูกหญิงทำทรัพย์ให้พินาศเสียเป็นอันมาก หาผลประโยชน์มิได้ ลูกหญิง  
<span class="LineNumber"> 022 </span>      ยังรักษาอุโบสถศีล ไม่บริโภคข้าวน้ำเป็นนิตย์อยู่ ลูกหญิงไม่บริโภค  
<span class="LineNumber"> 023 </span>      ข้าวน้ำเป็นนิตย์ บุญไม่มี  แม้วีชกบุรุษได้ฟังคำของคุณาชีวกกัสสปโคตร  
<span class="LineNumber"> 024 </span>      ในกาลนั้น แล้วถอนหายใจฮึดฮัก ร้องไห้น้ำตาไหล ลูกหญิงรุจาเอ๋ย  
<span class="LineNumber"> 025 </span>      ตราบเท่าที่ลูกยังมีชีวิตอยู่ อย่าอดอาหารเลย ปรโลกไม่มี ลูกหญิงจะ  
<span class="LineNumber"> 026 </span>      ลำบากไปทำไม ไร้ประโยชน์.  
