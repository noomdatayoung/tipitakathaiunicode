<span class="LineNumber"> 001 </span>     ในที่ทั้งปวง ใหญ่ เกิดดีแล้ว คล้ายกับกลีบบัว ชฎิลนั้นให้ข้าพเจ้าคร่อม  
<span class="LineNumber"> 002 </span>     ตรงแผลนั้น  แหวกขาเอาแข้งบีบไว้รัศมีซ่านออกจากกายของชฎิลนั้น  
<span class="LineNumber"> 003 </span>     ย่อมเปล่งปลั่งสว่างไสวรุ่งเรือง  ดังสายฟ้าอันแลบแปลบปลาบอยู่ใน  
<span class="LineNumber"> 004 </span>     อากาศ  ฉะนั้น อนึ่ง แขนทั้งสองของชฎิลนั้นอ่อนนุ่ม มีขนเหมือน  
<span class="LineNumber"> 005 </span>     ขนดอกอัญชัน แม้มือทั้งสองของชฎิลนั้นก็ประกอบด้วยนิ้วมืออันเรียว  
<span class="LineNumber"> 006 </span>     วิจิตรงดงาม ชฎิลนั้นมีอวัยวะไม่ระคาย มีขนไม่ยาว เล็บยาว ปลาย  
<span class="LineNumber"> 007 </span>     เป็นสีแดง ชฎิลนั้นมีรูปงาม กอดรัดข้าพเจ้าด้วยแขนทั้งสองอันอ่อนนุ่ม  
<span class="LineNumber"> 008 </span>     บำเรอให้รื่นรมย์  ข้าแต่ท่านพ่อ  มือทั้งสองของชฎิลนั้นอ่อนนุ่มคล้าย  
<span class="LineNumber"> 009 </span>     สำลี งามเปล่งปลั่งพื้นฝ่ามือเกลี้ยงเกลาเหมือนแว่นทอง ชฎิลนั้นกอด  
<span class="LineNumber"> 010 </span>     รัดข้าพเจ้าด้วยมือทั้งสองนั้นแล้ว  ไปจากที่นี้ ย่อมทำให้ข้าพเจ้าเร่าร้อน  
<span class="LineNumber"> 011 </span>     ด้วยสัมผัสนั้น  ชฎิลนั้นมิได้นำหาบมา มิได้หักฟืนเอง มิได้ฟันต้นไม้  
<span class="LineNumber"> 012 </span>     ด้วยขวาน แม้มือทั้งสองของชฎิลนั้นก็ไม่มีความกระด้าง หมีได้กัดชฎิล  
<span class="LineNumber"> 013 </span>     นั้นเป็นแผล เธอจึงกล่าวกะข้าพเจ้าว่า ขอท่านช่วยทำให้ข้าพเจ้ามี  
<span class="LineNumber"> 014 </span>     ความสุขเถิด ข้าพเจ้าจึงช่วยทำให้เธอมีความสุข และความสุขก็เกิดมี  
<span class="LineNumber"> 015 </span>     แก่ข้าพเจ้าด้วย ข้าแต่ท่านผู้เป็นพรหม เธอได้บอกข้าพเจ้าว่า ข้าพเจ้า  
<span class="LineNumber"> 016 </span>     มีความสุขแล้ว ก็ที่อันปูลาดด้วยใบเถาย่างทรายของท่านนี้กระจุยกระจาย  
<span class="LineNumber"> 017 </span>     แล้ว เพราะข้าพเจ้าและชฎิลนั้น เราทั้งสองเหน็ดเหนื่อยแล้ว ก็รื่นรมย์  
<span class="LineNumber"> 018 </span>     กันในน้ำ แล้วเข้าสู่กุฏีอันมุงบังด้วยใบไม้บ่อยๆ ข้าแต่ท่านพ่อ วันนี้  
<span class="LineNumber"> 019 </span>     มนต์ทั้งหลายย่อมไม่แจ่มแจ้งแก่ข้าพเจ้าเลย การบูชาไฟข้าพเจ้าไม่ชอบ  
<span class="LineNumber"> 020 </span>     ใจเลย แม้การบูชายัญ ในที่นั้นข้าพเจ้าก็ไม่ชอบใจ ตราบใดที่ข้าพเจ้า  
<span class="LineNumber"> 021 </span>     ยังมิได้พบเห็นชฎิล  ผู้ประพฤติพรหมจรรย์ ข้าพเจ้าจะไม่บริโภคมูล  
<span class="LineNumber"> 022 </span>     ผลาหารของท่านพ่อเลย ข้าแต่ท่านพ่อ แม้ท่านพ่อย่อมรู้เป็นแน่แท้ว่า  
<span class="LineNumber"> 023 </span>     ชฎิลผู้ประพฤติพรหมจรรย์อยู่ทิศใด ขอท่านพ่อจงพาข้าพเจ้าไปให้ถึงทิศ  
<span class="LineNumber"> 024 </span>     นั้นโดยเร็วเถิด ข้าพเจ้าอย่าได้ตายเสียในอาศรมของท่านเลย ข้าแต่  
<span class="LineNumber"> 025 </span>     ท่านพ่อ ข้าพเจ้าได้ฟังถึงป่าไม้อันวิจิตรมีดอกบาน กึกก้องไปด้วยเสียง  
<span class="LineNumber"> 026 </span>     นกร้อง มีฝูงนกอาศัยอยู่ ขอท่านพ่อช่วยพาข้าพเจ้าไปให้ถึงป่าไม้นั้นโดย  
<span class="LineNumber"> 027 </span>     เร็วเถิด ข้าพเจ้าจะต้องละชีวิตเสียก่อนในอาศรมของท่านพ่อเป็นแน่. 
