<span class="LineNumber"> 001 </span>	อา.  น่าอัศจรรย์จริง  พระพุทธเจ้าข้า  ไม่น่าเป็นไปได้  พระพุทธเจ้าข้า  อาศัยเหตุนี้
<span class="LineNumber"> 002 </span>เป็นอันว่า  พระผู้มีพระภาคตรัสบอกปฏิปทาเครื่องข้ามพ้นโอฆะแก่พวกข้าพระองค์แล้ว  ข้าแต่
<span class="LineNumber"> 003 </span>พระองค์ผู้เจริญ  วิโมกข์ของพระอริยะเป็นไฉน  ฯ
<span class="LineNumber"> 004 </span>	[๙๒]  พ.  ดูกรอานนท์  อริยสาวกในธรรมวินัยนี้  ย่อมพิจารณาเห็นดังนี้  ซึ่งกามทั้งที่มี
<span class="LineNumber"> 005 </span>ในภพนี้  ทั้งที่มีในภพหน้า  และกามสัญญาทั้งที่มีในภพนี้  ทั้งที่มีในภพหน้า  ซึ่งรูปทั้งที่มีใน
<span class="LineNumber"> 006 </span>ภพนี้  ทั้งที่มีในภพหน้า  และรูปสัญญาทั้งที่มีในภพนี้  ทั้งที่มีในภพหน้า  ซึ่งอาเนญชสัญญา
<span class="LineNumber"> 007 </span>ซึ่งอากิญจัญญายตนสัญญา  ซึ่งเนวสัญญา  นาสัญญายตนสัญญา  ซึ่งสักกายะเท่าที่มีอยู่นี้  ซึ่งอมตะ
<span class="LineNumber"> 008 </span>คือความหลุดพ้นแห่งจิตเพราะไม่ถือมั่น  ดูกรอานนท์  ด้วยประการนี้แล  เราแสดงปฏิปทา
<span class="LineNumber"> 009 </span>มีอาเนญชสมาบัติเป็นที่สบายแล้ว  เราแสดงปฏิปทามีอากิญจัญญายตนสมาบัติเป็นที่สบายแล้ว
<span class="LineNumber"> 010 </span> เรา  แสดงปฏิปทามีเนวสัญญานาสัญญายตนสมาบัติเป็นที่สบายแล้ว  อาศัยเหตุนี้  เป็น อันเรา
<span class="LineNumber"> 011 </span>แสดงปฏิปทาเครื่องข้ามพ้นโอฆะ  คือวิโมกข์ของพระอริยะแล้ว  ดูกรอานนท์ กิจใดอันศาสดา
<span class="LineNumber"> 012 </span>ผู้แสวงหาประโยชน์เกื้อกูล  ผู้อนุเคราะห์  อาศัยความอนุเคราะห์พึงทำแก่สาวกทั้งหลาย  กิจ
<span class="LineNumber"> 013 </span>นั้นเราทำแล้วแก่พวกเธอ  ดูกรอานนท์  นั่นโคนไม้นั่นเรือนว่าง  เธอทั้งหลายจงเพ่งฌาน  อย่า
<span class="LineNumber"> 014 </span>ประมาท  อย่าได้เป็นผู้เดือดร้อนในภายหลัง  นี้เป็นคำพร่ำสอนของเราแก่พวกเธอ  ฯ
<span class="LineNumber"> 015 </span>	พระผู้มีพระภาคได้ตรัสพระภาษิตนี้แล้ว  ท่านพระอานนท์  ชื่นชมยินดี  พระภาษิตของ
<span class="LineNumber"> 016 </span>พระผู้มีพระภาคแล  ฯ
<span class="LineNumber"> 017 </span>	      จบ  อาเนญชสัปปายสูตร  ที่  ๖
<span class="LineNumber"> 018 </span>	    ________________________________________
