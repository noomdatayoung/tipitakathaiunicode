<span class="LineNumber"> 001 </span>	[๖๘๐]  ก็ข้อที่เรากล่าวดังนี้ว่า  ดูกรภิกษุ  คนเรานี้มีแดนสัมผัส  ๖  นั่น  เราอาศัยอะไร
<span class="LineNumber"> 002 </span>กล่าวแล้ว  คือ  จักษุ  โสตะ  ฆานะ  ชิวหา  กาย  มโน  เป็นแดนสัมผัส  ข้อที่เรากล่าวดังนี้ว่า
<span class="LineNumber"> 003 </span> ดูกรภิกษุ  คนเรานี้มีแดนสัมผัส  ๖  นั่น  เราอาศัยอายตนะดังนี้  กล่าวแล้ว  ฯ
<span class="LineNumber"> 004 </span>	[๖๘๑]  ก็ข้อที่เรากล่าวดังนี้ว่า  ดูกรภิกษุ  คนเรานี้มีความหน่วงนึกของใจ ๑๘  นั่น  เรา
<span class="LineNumber"> 005 </span>อาศัยอะไรกล่าวแล้ว  คือ  บุคคลเห็นรูปด้วยจักษุแล้ว  ย่อมหน่วงนึกรูปเป็นที่ตั้งแห่งโสมนัส
<span class="LineNumber"> 006 </span>หน่วงนึกรูปเป็นที่ตั้งแห่งโทมนัส  หน่วงนึกรูปเป็นที่ตั้งแห่งอุเบกขา  ฟังเสียงด้วยโสตแล้ว  ...
<span class="LineNumber"> 007 </span>ดมกลิ่นด้วยฆานะแล้ว  ...  ลิ้มรสด้วยชิวหาแล้ว  ...  ถูกต้องโผฏฐัพพะด้วยกายแล้ว  ...  รู้ธรรมารมณ์
<span class="LineNumber"> 008 </span>ด้วยมโนแล้ว  ย่อมหน่วงนึกธรรมารมณ์เป็นที่ตั้งแห่งโสมนัส  หน่วงนึกธรรมารมณ์เป็นที่ตั้งแห่ง
<span class="LineNumber"> 009 </span>โทมนัส หน่วงนึกธรรมารมณ์เป็นที่ตั้งแห่งอุเบกขา นี้เป็นการหน่วงนึกโสมนัส ๖  หน่วงนึกโทมนัส  ๖
<span class="LineNumber"> 010 </span>หน่วงนึกอุเบกขา  ๖  ข้อที่เรากล่าวดังนี้ว่า  ดูกรภิกษุ  คนเรานี้มีความหน่วงนึกของใจ  ๑๘  นั่น
<span class="LineNumber"> 011 </span>เราอาศัยความหน่วงนึกดังนี้  กล่าวแล้ว  ฯ
<span class="LineNumber"> 012 </span>	[๖๘๒]  ก็ข้อที่เรากล่าวดังนี้ว่า  ดูกรภิกษุ  คนเรานี้มีธรรมที่ควรตั้งไว้ในใจ  ๔  นั่น  เรา
<span class="LineNumber"> 013 </span>อาศัยอะไรกล่าวแล้ว  คือ  มีปัญญาเป็นธรรมควรตั้งไว้ในใจ  มี  สัจจะเป็นธรรมควรตั้งไว้ในใจ  มี
<span class="LineNumber"> 014 </span>จาคะเป็นธรรมควรตั้งไว้ในใจ  มีอุปสมะเป็นธรรมควรตั้งไว้ในใจ  ข้อที่เรากล่าวดังนี้ว่า  ดูกรภิกษุ
<span class="LineNumber"> 015 </span>คนเรานี้มีธรรมที่ควรตั้งไว้ในใจ  ๔ นั่น  เราอาศัยธรรมที่ควรตั้งไว้ในใจดังนี้  กล่าวแล้ว  ฯ
<span class="LineNumber"> 016 </span>	[๖๘๓]  ก็ข้อที่เรากล่าวดังนี้ว่า  ไม่พึงประมาทปัญญา  พึงตามรักษาสัจจะ  พึงเพิ่มพูน
<span class="LineNumber"> 017 </span>จาคะ  พึงศึกษาสันติเท่านั้น  นั่น  เราอาศัยอะไรกล่าวแล้ว  ดูกรภิกษุอย่างไรเล่า  ชื่อว่าไม่
<span class="LineNumber"> 018 </span>ประมาทปัญญา  ดูกรภิกษุ  ธาตุนี้มี  ๖  คือ  ปฐวีธาตุ  อาโปธาตุ  เตโชธาตุ  วาโยธาตุ  อากาสธาตุ
<span class="LineNumber"> 019 </span>วิญญาณธาตุ  ฯ
<span class="LineNumber"> 020 </span>	[๖๘๔]  ดูกรภิกษุ  ก็ปฐวีธาตุเป็นไฉน  คือ  ปฐวีธาตุภายในก็มี  ภายนอกก็มี  ก็ปฐวีธาตุ
<span class="LineNumber"> 021 </span>ภายในเป็นไฉน  ได้แก่สิ่งที่แค่นแข็ง  กำหนดได้  มีในตน  อาศัยตนคือ  ผม  ขนเล็บ  ฟัน
<span class="LineNumber"> 022 </span>หนัง  เนื้อ  เอ็น  กระดูก  เยื่อในกระดูก  ม้าม  หัวใจตับ  พังผืด  ไต  ปอด  ไส้ใหญ่  ไส้น้อย
<span class="LineNumber"> 023 </span>อาหารใหม่  อาหารเก่า  หรือแม้  สิ่งอื่นไม่ว่าชนิดไรๆ  ที่แค่นแข็ง  กำหนดได้  มีในตน  อาศัยตน
<span class="LineNumber"> 024 </span>นี้เรียกว่า  ปฐวีธาตุภายใน  ก็ปฐวีธาตุทั้งภายในและภายนอก  นี้แล  เป็นปฐวีธาตุทั้งนั้น  พึง
<span class="LineNumber"> 025 </span>เห็นปฐวีธาตุนั้นด้วยปัญญาชอบตามความเป็นจริงอย่างนี้ว่า  นั่นไม่ใช่ของเรา  ไม่ใช่เรา  ไม่ใช่
<span class="LineNumber"> 026 </span>อัตตาของเรา  ครั้นเห็นแล้วจะเบื่อหน่ายปฐวีธาตุ  และจะให้จิตคลายกำหนัดปฐวีธาตุได้  ฯ
