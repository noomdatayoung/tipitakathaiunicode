<span class="LineNumber"> 001 </span>	พ.  ดูกรภิกษุทั้งหลาย  ฉันนั้นเหมือนกันแล  พระเจ้าจักรพรรดินี้  ทรงประกอบด้วย
<span class="LineNumber"> 002 </span>แก้ว  ๗  ประการและความสัมฤทธิผล  ๔  อย่าง  ย่อมทรงเสวยสุข  โสมนัสอันมีสิ่งประกอบนั้น
<span class="LineNumber"> 003 </span>เป็นเหตุได้  สุขโสมนัสนั้นเปรียบเทียบสุขอันเป็นทิพย์แล้ว  ย่อมไม่ถึงแม้การนับ  ย่อมไม่เข้าถึง
<span class="LineNumber"> 004 </span>แม้ส่วนแห่งเสี้ยว  ย่อมไม่ถึงแม้การเทียบกันได้  ฯ
<span class="LineNumber"> 005 </span>	[๕๐๒]  ดูกรภิกษุทั้งหลาย  บัณฑิตนั้นนั่นแล  ถ้ามาสู่ความเป็นมนุษย์ในบางครั้ง
<span class="LineNumber"> 006 </span>บางคราวไม่ว่ากาลไหนๆ  โดยล่วงระยะกาลนาน  ก็ย่อมเกิดในสกุลสูง  คือ  สกุลกษัตริย์มหาศาล
<span class="LineNumber"> 007 </span>หรือสกุลพราหมณ์มหาศาล  หรือสกุลคฤหบดีมหาศาล  เห็นปานนั้นในบั้นปลาย  อันเป็นสกุล
<span class="LineNumber"> 008 </span>มั่งคั่ง  มีทรัพย์มาก  มีโภคะมาก  มีทองและเงินอุปกรณ์เครื่องปลื้มใจ  และทรัพย์ธัญญาหาร
<span class="LineNumber"> 009 </span>อย่างเพียงพอ  และเขา  จะเป็นผู้มีรูปงาม  น่าดู  น่าเลื่อมใส  ประกอบด้วยความงามแห่งผิวพรรณ
<span class="LineNumber"> 010 </span>อย่างยิ่งมีปรกติได้ข้าว  น้ำ  ผ้า  ยาน  ดอกไม้  ของหอม  เครื่องลูบไล้  ที่นอน  ที่อยู่  อาศัย
<span class="LineNumber"> 011 </span>และเครื่องตามประทีป  เขาจะประพฤติกายสุจริต  วจีสุจริต  มโนสุจริตครั้นแล้วเมื่อตายไป
<span class="LineNumber"> 012 </span>จะเข้าถึงสุคติโลกสวรรค์  ฯ
<span class="LineNumber"> 013 </span>	[๕๐๓]  ดูกรภิกษุทั้งหลาย  เหมือนนักเลงการพนัน  เพราะฉวยเอาชัยชนะได้ประการแรก
<span class="LineNumber"> 014 </span>เท่านั้น  จึงบรรลุโภคสมบัติมากมาย  การฉวยเอาชัยชนะของนักเลงการพนันที่บรรลุโภคสมบัติ
<span class="LineNumber"> 015 </span>มากมายได้นั้นแล  เพียงเล็กน้อย  ที่แท้แลการฉวยเอาชัยชนะใหญ่หลวงกว่านั้น  การฉวยเอา
<span class="LineNumber"> 016 </span>ชัยชนะใหญ่หลวงกว่านั้น  คือ  การฉวยเอาชัยชนะที่บัณฑิตนั้น  ประพฤติกายสุจริต  วจีสุจริต
<span class="LineNumber"> 017 </span>มโนสุจริต  แล้วตายไป  เข้าถึงสุคติโลกสวรรค์นั่นเอง  ฯ
<span class="LineNumber"> 018 </span>	ดูกรภิกษุทั้งหลาย  นี้ภูมิของบัณฑิตครบถ้วนบริบูรณ์  ฯ
<span class="LineNumber"> 019 </span>	พระผู้มีพระภาคได้ตรัสพระภาษิตนี้แล้ว  ภิกษุเหล่านั้นต่างชื่นชมยินดีพระภาษิตของ
<span class="LineNumber"> 020 </span>พระผู้มีพระภาคแล  ฯ
<span class="LineNumber"> 021 </span>	    จบ  พาลบัณฑิตสูตร  ที่  ๙
<span class="LineNumber"> 022 </span>	    __________
