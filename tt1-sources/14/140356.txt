<span class="LineNumber"> 001 </span>	    ๒.  ฉันโนวาทสูตร  (๑๔๔)
<span class="LineNumber"> 002 </span>	[๗๔๑]  ข้าพเจ้าได้สดับมาอย่างนี้
<span class="LineNumber"> 003 </span>	สมัยหนึ่ง  พระผู้มีพระภาคประทับอยู่ที่พระวิหารเวฬุวัน  อันเคยเป็นสถานที่พระราชทาน
<span class="LineNumber"> 004 </span>เหยื่อแก่กระแต  เขตพระนครราชคฤห์  สมัยนั้นแล  ท่านพระสารีบุตร  ท่านพระมหาจุนทะ
<span class="LineNumber"> 005 </span>และท่านพระฉันนะ  อยู่บนภูเขาคิชฌกูฏ  เฉพาะท่านพระฉันนะอาพาธ  ทนทุกขเวทนา  เป็น
<span class="LineNumber"> 006 </span>ไข้หนัก  ฯ
<span class="LineNumber"> 007 </span>	[๗๔๒]  ครั้งนั้นแล  ท่านพระสารีบุตรออกจากที่หลีกเร้นในเวลาเย็น  เข้าไปหาท่าน
<span class="LineNumber"> 008 </span>พระมหาจุนทะยังที่อยู่  แล้วได้กล่าวกะท่านพระมหาจุนทะดังนี้ว่าดูกรท่านจุนทะ  มาเถิด  เรา
<span class="LineNumber"> 009 </span>จะเข้าไปหาท่านพระฉันนะยังที่อยู่  ไต่ถามถึงความไข้ท่านพระมหาจุนทะรับคำท่านพระสารีบุตร
<span class="LineNumber"> 010 </span>แล้ว  ต่อนั้น  ท่านพระสารีบุตรและท่าน  พระมหาจุนทะ  ได้เข้าไปหาท่านพระฉันนะยังที่อยู่  แล้ว
<span class="LineNumber"> 011 </span>ทักทายปราศรัยกับท่าน  พระฉันนะ  ครั้นผ่านคำทักทายปราศรัยพอให้ระลึกถึงกันไปแล้ว  จึงนั่ง  ณ
<span class="LineNumber"> 012 </span> ที่ควรส่วนข้างหนึ่ง  พอนั่งเรียบร้อยแล้ว  ท่านพระสารีบุตรได้กล่าวกะท่านพระฉันนะ ดังนี้ว่า
<span class="LineNumber"> 013 </span>ดูกรท่านฉันนะ  ท่านพอทน  พอเป็นไปได้หรือ  ทุกขเวทนาทุเลา  ไม่กำเริบ  ปรากฏความทุเลา
<span class="LineNumber"> 014 </span>เป็นที่สุด  ไม่ปรากฏความกำเริบหรือ  ฯ
<span class="LineNumber"> 015 </span>	ฉ.  ข้าแต่ท่านพระสารีบุตร  กระผมทนไม่ไหว  เป็นไปไม่ไหว  ทุกข  เวทนาของกระผม
<span class="LineNumber"> 016 </span>หนัก  กำเริบ  ไม่ทุเลา  ปรากฏความกำเริบเป็นที่สุด  ไม่ปรากฏ  ความทุเลาเลย  ฯ
<span class="LineNumber"> 017 </span>	[๗๔๓]  ข้าแต่ท่านพระสารีบุตร  ลมเหลือประมาณกระทบขม่อมของกระผม  เหมือน
<span class="LineNumber"> 018 </span>บุรุษมีกำลังเอาของแหลมคมทิ่มขม่อม  ฉะนั้น  กระผมจึงทนไม่ไหว  เป็นไปไม่ไหว  ทุกขเวทนา
<span class="LineNumber"> 019 </span>ของกระผมหนัก  กำเริบ  ไม่ทุเลา  ปรากฏความกำเริบเป็นที่สุด  ไม่ปรากฏความทุเลาเลย  ฯ
<span class="LineNumber"> 020 </span>	[๗๔๔]  ข้าแต่ท่านพระสารีบุตร  ลมเหลือประมาณเวียนศีรษะของกระผมอยู่  เหมือน
<span class="LineNumber"> 021 </span>บุรุษมีกำลังให้การขันศีรษะด้วยชะเนาะอย่างมั่น  ฉะนั้น  กระผมจึงทนไม่ไหว  เป็นไปไม่ไหว
<span class="LineNumber"> 022 </span>ทุกขเวทนาของกระผมหนัก  กำเริบ  ไม่ทุเลา  ปรากฏความกำเริบเป็นที่สุด  ไม่ปรากฏความทุเลาเลย  ฯ
