<span class="LineNumber"> 001 </span>สงฆ์มีความพรั่งพร้อมถึงที่แล้ว  ข้าพเจ้าพึงแสดงอาบัติของท่านผู้มีอายุเหล่านี้และของตน  ยกเว้น
<span class="LineNumber"> 002 </span>อาบัติที่มีโทษหยาบและอาบัติที่พัวพันกับคฤหัสถ์  ด้วยวินัยเพียงดังว่ากลบไว้ด้วย  หญ้า  ในท่าม
<span class="LineNumber"> 003 </span>กลางสงฆ์  เพื่อประโยชน์แก่ท่านผู้มีอายุเหล่านี้และแก่ตน  ต่อนั้นภิกษุผู้ฉลาดในบรรดาภิกษุที่
<span class="LineNumber"> 004 </span>เป็นฝ่ายเดียวกันอีกฝ่ายหนึ่ง  พึงลุกจากอาสนะ  ห่มจีวร  เฉวียงบ่าข้างหนึ่ง  ประนมอัญชลี
<span class="LineNumber"> 005 </span>ประกาศให้สงฆ์ทราบว่า  ข้าแต่สงฆ์ผู้เจริญ  ขอสงฆ์จงฟังข้าพเจ้า  เราทั้งหลายในที่นี้  เกิดขัดใจ
<span class="LineNumber"> 006 </span>ทะเลาะวิวาทกันอยู่  ได้ประพฤติ  ล่วง  และได้พูดละเมิดกรรมอันไม่สมควรแก่สมณะเป็นอันมาก
<span class="LineNumber"> 007 </span>ถ้าสงฆ์มีความพรั่งพร้อมถึงที่แล้ว  ข้าพเจ้าพึงแสดงอาบัติของท่านผู้มีอายุเหล่านี้และของตน  ยก
<span class="LineNumber"> 008 </span>เว้นอาบัติที่มีโทษหยาบและอาบัติที่พัวพันกับคฤหัสถ์  ด้วยวินัยเพียงดังว่ากลบไว้  ด้วยหญ้า  ใน
<span class="LineNumber"> 009 </span>ท่ามกลางสงฆ์  เพื่อประโยชน์แก่ท่านผู้มีอายุเหล่านี้และแก่ตน  ดูกรอานนท์  อย่างนี้แล  เป็น
<span class="LineNumber"> 010 </span>ติณวัตถารกะ  ก็แหละ  ความระงับอธิกรณ์บางอย่างใน
<span class="LineNumber"> 011 </span>ธรรมวินัยนี้  ย่อมมีได้ด้วยติณวัตถารกะอย่างนี้  ฯ
<span class="LineNumber"> 012 </span>	[๖๕]  ดูกรอานนท์  ธรรมเป็นที่ตั้งแห่งความระลึกถึงกัน  เป็นเหตุก่อความรัก  ก่อความ
<span class="LineNumber"> 013 </span>เคารพ  เป็นไปเพื่อสงเคราะห์กัน  เพื่อไม่วิวาทกัน  เพื่อความพร้อมเพรียงกัน  เพื่อเป็นอันหนึ่ง
<span class="LineNumber"> 014 </span>อันเดียวกันนี้มี  ๖  อย่าง  ๖  อย่างเป็นไฉน
<span class="LineNumber"> 015 </span>	(๑)  ดูกรอานนท์  ภิกษุในธรรมวินัยนี้  มีกายกรรมประกอบด้วยเมตตา  ปรากฏใน
<span class="LineNumber"> 016 </span>เพื่อนร่วมประพฤติพรหมจรรย์  ทั้งในที่แจ้ง  ทั้งในที่ลับ  นี้คือธรรมเป็นที่ตั้งแห่งความระลึกถึงกัน
<span class="LineNumber"> 017 </span>เป็นเหตุก่อความรัก  ก่อความเคารพ  เป็นไปเพื่อ  สงเคราะห์กัน  เพื่อไม่วิวาทกัน  เพื่อความ
<span class="LineNumber"> 018 </span>พร้อมเพรียงกัน  เพื่อเป็นอันหนึ่งอันเดียวกัน  ประการหนึ่ง  ฯ
<span class="LineNumber"> 019 </span>	(๒)  ดูกรอานนท์  ประการอื่นยังมีอีก  ภิกษุมีวจีกรรมประกอบด้วยเมตตา ปรากฏใน
<span class="LineNumber"> 020 </span>เพื่อนร่วมประพฤติพรหมจรรย์  ทั้งในที่แจ้ง  ทั้งในที่ลับ  นี้ก็ธรรม  เป็นที่ตั้งแห่งความระลึกถึงกัน
<span class="LineNumber"> 021 </span>เป็นเหตุก่อความรัก  ก่อความเคารพ  เป็นไปเพื่อสงเคราะห์กัน  เพื่อไม่วิวาทกัน  เพื่อความ
<span class="LineNumber"> 022 </span>พร้อมเพรียงกัน  เพื่อเป็นอันหนึ่งอันเดียวกัน  ฯ
