<span class="LineNumber"> 001 </span> ท่านผู้มีอายุทั้งหลาย  ข้าพเจ้าระลึกไม่ได้เลยว่า  ข้าพเจ้าต้องอาบัติหนักเห็นปานนี้  คือ  ปาราชิก
<span class="LineNumber"> 002 </span>หรือใกล้เคียงปาราชิก  เมื่อเป็น  เช่นนี้  สงฆ์ต้องให้สติวินัยแก่ภิกษุนั้นแล  ดูกรอานนท์  อย่างนี้แล
<span class="LineNumber"> 003 </span>เป็นสติวินัยก็แหละความระงับอธิกรณ์บางอย่างในธรรมวินัยนี้  ย่อมมีได้ด้วยสติวินัยอย่างนี้  ฯ
<span class="LineNumber"> 004 </span>	[๖๑]  ดูกรอานนท์  ก็อมูฬหวินัยเป็นอย่างไร  คือ  พวกภิกษุในธรรมวินัยนี้  โจทภิกษุ
<span class="LineNumber"> 005 </span>ด้วยอาบัติหนักเห็นปานนี้  คือ  ปาราชิกหรือใกล้เคียงปาราชิกว่าท่านผู้มีอายุ  จงระลึกดูเถิดว่า
<span class="LineNumber"> 006 </span>ท่านต้องอาบัติหนักเห็นปานนี้  คือ  ปาราชิกหรือใกล้เคียงปาราชิกแล้ว  ภิกษุนั้นตอบอย่างนี้ว่า
<span class="LineNumber"> 007 </span>ท่านผู้มีอายุทั้งหลาย  ข้าพเจ้าระลึกไม่ได้เลยว่า  ข้าพเจ้าต้องอาบัติหนักเห็นปานนี้  คือ  ปาราชิก
<span class="LineNumber"> 008 </span>หรือใกล้เคียงปาราชิก  ภิกษุผู้โจทนั้นปลอบโยนเธอผู้กำลังทำลายอยู่นี้ว่า  เอาเถอะ  ท่านผู้มีอายุ
<span class="LineNumber"> 009 </span>จงรู้ตัวให้ดีเถิด  เผื่อจะระลึกได้ว่าต้องอาบัติหนักเห็นปานนี้  คือ  ปาราชิกหรือใกล้เคียงปาราชิก
<span class="LineNumber"> 010 </span>แล้ว  ภิกษุนั้นกล่าวอย่างนี้ว่า  ท่านผู้มีอายุทั้งหลาย  ข้าพเจ้าถึงความเป็นบ้า  ใจฟุ้งซ่านแล้ว
<span class="LineNumber"> 011 </span>กรรมอันไม่สมควรแก่สมณะเป็นอันมาก  ข้าพเจ้าผู้เป็นบ้าได้ประพฤติล่วง  และได้พูดละเมิดไป
<span class="LineNumber"> 012 </span>ข้าพเจ้าระลึกมันไม่ได้ว่า  ข้าพเจ้าผู้หลงทำกรรมนี้ไปแล้ว  เมื่อเป็นเช่นนี้  สงฆ์ต้องให้อมุฬหวินัย
<span class="LineNumber"> 013 </span>แก่ภิกษุนั้นแล  ดูกรอานนท์  อย่างนี้แล  เป็นอมูฬหวินัย  ก็แหละ  ความระงับอธิกรณ์บางอย่าง
<span class="LineNumber"> 014 </span>ในธรรมวินัยนี้  ย่อมมีได้ด้วยอมูฬหวินัยอย่างนี้  ฯ
<span class="LineNumber"> 015 </span>	[๖๒]  ดูกรอานนท์  ก็ปฏิญญาตกรณะเป็นอย่างไร  คือ  ภิกษุในธรรม  วินัยนี้  ถูกโจท
<span class="LineNumber"> 016 </span>หรือไม่ถูกโจทก็ตาม  ย่อมระลึกและเปิดเผยอาบัติได้  เธอพึงเข้าไปหาภิกษุผู้แก่กว่า  ห่มจีวร
<span class="LineNumber"> 017 </span>เฉวียงบ่าข้างหนึ่ง  แล้วไหว้เท้านั่งกระหย่งประคองอัญชลี  กล่าวแก่ภิกษุนั้นอย่างนี้ว่า  ข้าแต่
<span class="LineNumber"> 018 </span>ท่านผู้เจริญ  ข้าพเจ้าต้องอาบัติชื่อนี้แล้วขอแสดงคืนอาบัตินั้น  ภิกษุผู้แก่กว่านั้นกล่าวอย่างนี้ว่า
<span class="LineNumber"> 019 </span>ท่านเห็นหรือ  เธอตอบว่า  ข้าพเจ้าเห็น  ภิกษุผู้แก่กว่านั้นกล่าวว่า  ท่านพึงถึงความสำรวมต่อไป
<span class="LineNumber"> 020 </span>เถิด  เธอกล่าว  ว่า  ข้าพเจ้าจักถึงความสำรวม  ดูกรอานนท์  อย่างนี้แล  เป็นปฏิญญาตกรณะ
<span class="LineNumber"> 021 </span>ก็แหละ  ความระงับอธิกรณ์บางอย่างในธรรมวินัยนี้  ย่อมมีได้ด้วยปฏิญญาตกรณะ  อย่างนี้  ฯ
<span class="LineNumber"> 022 </span>	[๖๓]  ดูกรอานนท์  ก็ตัสสปาปิยสิกาเป็นอย่างไร  คือ  พวกภิกษุใน  ธรรมวินัยนี้  โจท
<span class="LineNumber"> 023 </span>ภิกษุด้วยอาบัติหนักเห็นปานนี้  คือ  ปาราชิกหรือใกล้เคียงปาราชิก  ว่า  ท่านผู้มีอายุระลึกได้หรือไม่
<span class="LineNumber"> 024 </span>ว่า  ท่านต้องอาบัติหนักเห็นปานนี้  คือ  ปาราชิกหรือใกล้เคียงปาราชิกแล้ว  ภิกษุนั้นตอบอย่างนี้
