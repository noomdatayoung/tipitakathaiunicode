<span class="LineNumber"> 001 </span>	[๕๐๖]  ดูกรภิกษุทั้งหลาย  เหล่านายนิรยบาลจะจับสัตว์นั้นที่ส่วนต่างๆ  ของแขนไป
<span class="LineNumber"> 002 </span>แสดงแก่พระยายมว่า  ข้าแต่พระองค์  บุรุษนี้ไม่ปฏิบัติชอบในมารดาไม่ปฏิบัติชอบในสมณะ
<span class="LineNumber"> 003 </span> ไม่ปฏิบัติชอบในพราหมณ์  ไม่อ่อนน้อมต่อผู้ใหญ่ในสกุล  ขอพระองค์จงลงอาชญาแก่บุรุษนี้เถิด  ฯ
<span class="LineNumber"> 004 </span>	[๕๐๗]  ดูกรภิกษุทั้งหลาย  พระยายมจะปลอบโยน  เอาอกเอาใจ  ไต่ถามถึงเทวทูตที่  ๑
<span class="LineNumber"> 005 </span> กะสัตว์นั้นว่า  ดูกรพ่อมหาจำเริญ  ท่านไม่ได้เห็นเทวทูตที่  ๑ปรากฏในหมู่มนุษย์หรือ  ฯ
<span class="LineNumber"> 006 </span>	สัตว์นั้นทูลอย่างนี้ว่า  ข้าพเจ้าไม่เห็นเลยเจ้าข้า  ฯ
<span class="LineNumber"> 007 </span>	พระยายมถามอย่างนี้ว่า  ดูกรพ่อมหาจำเริญ  ท่านไม่ได้เห็นเด็กแดงๆยังอ่อนนอนแบ
<span class="LineNumber"> 008 </span>เปื้อนมูตรคูถของตนอยู่ในหมู่มนุษย์หรือ  ฯ
<span class="LineNumber"> 009 </span>	สัตว์นั้นทูลอย่างนี้ว่า  เห็น  เจ้าข้า  ฯ
<span class="LineNumber"> 010 </span>	พระยายมถามอย่างนี้ว่า  ดูกรพ่อมหาจำเริญ  ท่านนั้นรู้ความ  มีสติ  เป็น  ผู้ใหญ่แล้ว
<span class="LineNumber"> 011 </span>ได้มีความดำริดังนี้บ้างไหมว่า  แม้ตัวเราแล  ก็มีความเกิดเป็นธรรมดาไม่ล่วงพ้นความเกิดไปได้
<span class="LineNumber"> 012 </span>ควรที่เราจะทำความดีทางกาย  ทางวาจา  และทางใจ  ฯ
<span class="LineNumber"> 013 </span>	สัตว์นั้นทูลอย่างนี้ว่า  ข้าพเจ้าไม่อาจ  เจ้าข้า  มัวประมาทเสียเจ้าข้า  ฯ
<span class="LineNumber"> 014 </span>	พระยายมกล่าวอย่างนี้ว่า  ดูกรพ่อมหาจำเริญ  ท่านไม่ได้ทำความดีทางกาย  ทางวาจา
<span class="LineNumber"> 015 </span>และทางใจไว้  เพราะมัวประมาทเสีย  ดังนั้น  เหล่านายนิรยบาลจักลงโทษโดยอาการที่ท่านประมาท
<span class="LineNumber"> 016 </span>แล้ว  ก็บาปกรรมนี้นั่นแล  ไม่ใช่มารดาทำให้ท่านไม่ใช่บิดาทำให้ท่าน  ไม่ใช่พี่น้องชายทำให้ท่าน
<span class="LineNumber"> 017 </span>  ไม่ใช่พี่น้องหญิงทำให้ท่าน  ไม่ใช่มิตรอำมาตย์ทำให้ท่าน  ไม่ใช่ญาติสาโลหิตทำให้ท่าน  ไม่ใช่
<span class="LineNumber"> 018 </span>สมณะและพราหมณ์ทำให้ท่าน  ไม่ใช่เทวดาทำให้ท่าน  ตัวท่านเองทำเข้าไว้  ท่านเท่านั้นจักเสวย
<span class="LineNumber"> 019 </span>วิบากของบาปกรรมนี้  ฯ
<span class="LineNumber"> 020 </span>	[๕๐๘]  ดูกรภิกษุทั้งหลาย  พระยายมครั้นปลอบโยน  เอาอกเอาใจไต่ถามถึงเทวทูตที่  ๑
<span class="LineNumber"> 021 </span>กะสัตว์นั้นแล้ว  จึงปลอบโยน  เอาอกเอาใจ  ไต่ถามเทวทูตที่  ๒  ว่า  ดูกรพ่อมหาจำเริญ
<span class="LineNumber"> 022 </span>ท่านไม่ได้เห็นเทวทูตที่  ๒  ปรากฏในหมู่มนุษย์  หรือ  ฯ
<span class="LineNumber"> 023 </span>	สัตว์นั้นทูลอย่างนี้ว่า  ข้าพเจ้าไม่เห็นเลย  เจ้าข้า  ฯ
<span class="LineNumber"> 024 </span>	พระยายมถามอย่างนี้ว่า  ดูกรพ่อมหาจำเริญ  ท่านไม่ได้เห็นหญิงหรือชาย  มีอายุ  ๘๐  ปี
<span class="LineNumber"> 025 </span>๙๐  ปี  หรือ  ๑๐๐  ปี  นับแต่เกิดมา  ผู้แก่  ซี่โครงคด  หลังงอ  ถือไม้เท้า  งกเงิ่น  เดินไป
