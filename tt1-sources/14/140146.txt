<span class="LineNumber"> 001 </span>	[๒๕๖]  ดูกรภิกษุทั้งหลาย  ก็สัมมาทิฐิเป็นไฉน  ดูกรภิกษุทั้งหลาย  เรากล่าวสัมมา
<span class="LineNumber"> 002 </span>ทิฐิเป็น  ๒  อย่าง  คือ  สัมมาทิฐิที่ยังเป็นสาสวะ  เป็นส่วนแห่งบุญให้ผลแก่ขันธ์  อย่าง  ๑
<span class="LineNumber"> 003 </span>สัมมาทิฐิของพระอริยะ  ที่เป็นอนาสวะ  เป็นโลกุตระเป็นองค์มรรค  อย่าง  ๑  ฯ
<span class="LineNumber"> 004 </span>	[๒๕๗]  ดูกรภิกษุทั้งหลาย  สัมมาทิฐิที่ยังเป็นสาสวะ  เป็นส่วนแห่งบุญ  ให้ผลแก่ขันธ์
<span class="LineNumber"> 005 </span>เป็นไฉน  คือ  ความเห็นดังนี้ว่า  ทานที่ให้แล้ว  มีผล  ยัญที่บูชาแล้ว  มีผล  สังเวยที่บวงสรวงแล้ว
<span class="LineNumber"> 006 </span> มีผล  ผลวิบากของกรรมที่ทำดี  ทำชั่วแล้วมีอยู่  โลกนี้มี  โลกหน้ามี  มารดามี  บิดามี  สัตว์ที่
<span class="LineNumber"> 007 </span>เป็นอุปปาติกะมี  สมณพราหมณ์ทั้งหลาย  ผู้ดำเนินชอบ  ปฏิบัติชอบ  ซึ่งประกาศโลกนี้โลกหน้า
<span class="LineNumber"> 008 </span>ให้แจ่มแจ้งเพราะรู้ยิ่งด้วยตนเอง  ในโลก  มีอยู่  นี้สัมมาทิฐิที่ยังเป็นสาสวะ  เป็นส่วนแห่งบุญ
<span class="LineNumber"> 009 </span>ให้ผลแก่ขันธ์  ฯ
<span class="LineNumber"> 010 </span>	[๒๕๘]  ดูกรภิกษุทั้งหลาย  ก็สัมมาทิฐิของพระอริยะที่เป็นอนาสวะเป็นโลกุตระ
<span class="LineNumber"> 011 </span>เป็นองค์มรรค  เป็นไฉน  ดูกรภิกษุทั้งหลาย  ปัญญา  ปัญญินทรีย์ปัญญาพละ  ธัมมวิจยสัมโพชฌงค์
<span class="LineNumber"> 012 </span>ความเห็นชอบ  องค์แห่งมรรค  ของภิกษุผู้มีจิตไกลข้าศึก  มีจิตหาอาสวะมิได้  พรั่งพร้อมด้วย
<span class="LineNumber"> 013 </span>อริยมรรค  เจริญอริยมรรคอยู่นี้แล  สัมมาทิฐิของพระอริยะที่เป็นอนาสวะ  เป็นโลกุตระ
<span class="LineNumber"> 014 </span>เป็นองค์มรรค  ฯ
<span class="LineNumber"> 015 </span>	ภิกษุนั้นย่อมพยายามเพื่อละมิจฉาทิฐิ  เพื่อบรรลุสัมมาทิฐิ  ความพยายามของเธอนั้น
<span class="LineNumber"> 016 </span>เป็นสัมมาวายามะ  ฯ
<span class="LineNumber"> 017 </span>	ภิกษุนั้นมีสติละมิจฉาทิฐิได้  มีสติบรรลุสัมมาทิฐิอยู่  สติของเธอนั้นเป็นสัมมาสติ  ฯ
<span class="LineNumber"> 018 </span>	ด้วยอาการนี้  ธรรม  ๓  ประการนี้  คือ  สัมมาทิฐิ  สัมมาวายามะสัมมาสติ  ย่อมห้อมล้อม
<span class="LineNumber"> 019 </span>เป็นไปตามสัมมาทิฐิของภิกษุนั้น  ฯ
<span class="LineNumber"> 020 </span>	[๒๕๙]  ดูกรภิกษุทั้งหลาย  บรรดาองค์ทั้ง  ๗  นั้น  สัมมาทิฐิย่อมเป็นประธาน  ก็สัมมา
<span class="LineNumber"> 021 </span>ทิฐิย่อมเป็นประธานอย่างไร  คือ  ภิกษุรู้จักมิจฉาสังกัปปะว่ามิจฉาสังกัปปะ  รู้จักสัมมาสังกัปปะ
<span class="LineNumber"> 022 </span>ว่าสัมมาสังกัปปะ  ความรู้ของเธอนั้น  เป็นสัมมาทิฐิ  ฯ
<span class="LineNumber"> 023 </span>	[๒๖๐]  ดูกรภิกษุทั้งหลาย  ก็มิจฉาสังกัปปะเป็นไฉน  คือ  ความดำริในกาม  ดำริใน
<span class="LineNumber"> 024 </span>พยาบาท  ดำริในความเบียดเบียน  นี้มิจฉาสังกัปปะ  ฯ
<span class="LineNumber"> 025 </span>	[๒๖๑]  ดูกรภิกษุทั้งหลาย  ก็สัมมาสังกัปปะเป็นไฉน  ดูกรภิกษุทั้งหลาย  เรากล่าว
<span class="LineNumber"> 026 </span>สัมมาสังกัปปะเป็น  ๒  อย่าง  คือ  สัมมาสังกัปปะที่ยังเป็นสาสวะ  เป็นส่วนแห่งบุญ  ให้ผลแก่ขันธ์
<span class="LineNumber"> 027 </span>อย่าง  ๑  สัมมาสังกัปปะของพระอริยะที่เป็นอนาสวะเป็นโลกุตระ  เป็นองค์มรรค  อย่าง  ๑  ฯ
