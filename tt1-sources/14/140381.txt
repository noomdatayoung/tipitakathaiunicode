<span class="LineNumber"> 001 </span>	      ๕.  จูฬราหุโลวาทสูตร  (๑๔๗)
<span class="LineNumber"> 002 </span>	[๗๙๕]  ข้าพเจ้าได้สดับมาอย่างนี้
<span class="LineNumber"> 003 </span>	สมัยหนึ่ง  พระผู้มีพระภาคประทับอยู่ที่พระวิหารเชตวัน  อารามของอนาถบิณฑิกเศรษฐี
<span class="LineNumber"> 004 </span>เขตพระนครสาวัตถี  ครั้งนั้นแล  พระผู้มีพระภาคทรงหลีกเร้นประทับอยู่ในที่รโหฐาน  ได้เกิด
<span class="LineNumber"> 005 </span>พระปริวิตกทางพระหฤทัยขึ้นอย่างนี้ว่าราหุลมีธรรมที่บ่มวิมุตติแก่กล้าแล้วแล  ถ้ากระไร  เราพึง
<span class="LineNumber"> 006 </span>แนะนำราหุลในธรรมที่สิ้นอาสวะยิ่งขึ้นเถิด  ฯ
<span class="LineNumber"> 007 </span>	[๗๙๖]  ต่อนั้น  พระผู้มีพระภาคทรงครองสบง  ทรงบาตรจีวรเสด็จเข้าไปบิณฑบาตยัง
<span class="LineNumber"> 008 </span>พระนครสาวัตถีในเวลาเช้า  ครั้นเสด็จกลับจากบิณฑบาต  ภายหลังเวลาพระกระยาหารแล้ว
<span class="LineNumber"> 009 </span>ได้ตรัสกะท่านพระราหุลว่า  ดูกรราหุล  เธอจงถือผ้ารองนั่ง  เราจักเข้าไปยังป่าอันธวัน  เพื่อ
<span class="LineNumber"> 010 </span>พักผ่อนกลางวันกัน  ท่านพระราหุลทูลรับพระผู้มีพระภาคว่า  ชอบแล้ว  พระพุทธเจ้าข้า  แล้วจึง
<span class="LineNumber"> 011 </span>ถือผ้ารองนั่งติดตามพระผู้มีพระภาคไป  ณ  เบื้องพระปฤษฎางค์  ก็สมัยนั้นแล  เทวดาหลายพันตน
<span class="LineNumber"> 012 </span>ได้ติดตามพระผู้มีพระภาคไปด้วยทราบว่า  วันนี้  พระผู้มีพระภาคจักทรงแนะนำท่าน  พระราหุล
<span class="LineNumber"> 013 </span>ในธรรมที่สิ้นอาสวะยิ่งขึ้น  ครั้งนั้นแล  พระผู้มีพระภาคเสด็จเข้าถึงป่าอันธวันแล้ว  จึงประทับนั่ง
<span class="LineNumber"> 014 </span> ณ  อาสนะที่ท่านพระราหุลแต่งตั้ง  ณ  ควงไม้แห่งหนึ่งแม้ท่านพระราหุลก็ถวายอภิวาทพระผู้มี
<span class="LineNumber"> 015 </span>พระภาค  แล้วนั่ง  ณ  ที่ควรส่วนข้างหนึ่ง  ฯ
<span class="LineNumber"> 016 </span>	[๗๙๗]  พอนั่งเรียบร้อยแล้ว  พระผู้มีพระภาคได้ตรัสดังนี้ว่า  ดูกรราหุล  เธอจะสำคัญ
<span class="LineNumber"> 017 </span>ความข้อนั้นเป็นไฉน  จักษุเที่ยงหรือไม่เที่ยง  ฯ
<span class="LineNumber"> 018 </span>	ร.  ไม่เที่ยง  พระพุทธเจ้าข้า  ฯ
<span class="LineNumber"> 019 </span>	พ.  ก็สิ่งใดไม่เที่ยง  สิ่งนั้นเป็นทุกข์หรือเป็นสุข  ฯ
<span class="LineNumber"> 020 </span>	ร.  เป็นทุกข์  พระพุทธเจ้าข้า  ฯ
<span class="LineNumber"> 021 </span>	พ.  ก็สิ่งใดไม่เที่ยง  เป็นทุกข์  มีความแปรปรวนเป็นธรรมดา  ควรหรือที่จะตามเห็น
<span class="LineNumber"> 022 </span>สิ่งนั้นว่า  นั่นของเรา  นั่นเรา  นั่นอัตตาของเรา  ฯ
