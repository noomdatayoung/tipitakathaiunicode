<span class="LineNumber"> 001 </span>	      ๑๐.  ธาตุวิภังคสูตร  (๑๔๐)
<span class="LineNumber"> 002 </span>	[๖๗๓]  ข้าพเจ้าได้สดับมาอย่างนี้
<span class="LineNumber"> 003 </span>	สมัยหนึ่ง  พระผู้มีพระภาคเมื่อเสด็จจาริกไปในมคธชนบท  ทรงแวะยังพระนครราชคฤห์
<span class="LineNumber"> 004 </span>เสด็จเข้าไปหานายช่างหม้อชื่อภัคควะยังที่อยู่  แล้วตรัสดังนี้ว่าดูกรนายภัคควะ  ถ้าไม่เป็นความ
<span class="LineNumber"> 005 </span>หนักใจแก่ท่าน  เราจะขอพักอยู่ในโรงสักคืนหนึ่งเถิด  นายภัคควะทูลว่า  ข้าแต่ท่านผู้เจริญ
<span class="LineNumber"> 006 </span>ข้าพเจ้าไม่มีความหนักใจเลย  แต่ในโรงนี้มีบรรพชิตเข้าไปอยู่ก่อนแล้ว  ถ้าบรรพชิตนั้นอนุญาต
<span class="LineNumber"> 007 </span>ก็นิมนต์ท่านพักตามสบายเถิด  ฯ
<span class="LineNumber"> 008 </span>	[๖๗๔]  ก็สมัยนั้นแล  กุลบุตรชื่อปุกกุสาติ  ออกจากเรือนบวชเป็นบรรพชิตอุทิศ
<span class="LineNumber"> 009 </span>พระผู้มีพระภาคด้วยศรัทธา  ปุกกุสาติกุลบุตรนั้นเข้าไปพักอยู่ในโรงของนายช่างหม้อนั้นก่อนแล้ว
<span class="LineNumber"> 010 </span>ครั้งนั้นแล  พระผู้มีพระภาคเสด็จเข้าไปหาท่าน  ปุกกุสาติยังที่พัก  แล้วตรัสกะท่านปุกกุสาติดังนี้ว่า
<span class="LineNumber"> 011 </span>ดูกรภิกษุ  ถ้าไม่เป็นความหนักใจแก่ท่าน  เราจะขอพักอยู่ในโรงสักคืนหนึ่งเถิด  ท่านปุกกุสาติ
<span class="LineNumber"> 012 </span>ตอบว่า  ดูกรท่านผู้มีอายุ  โรงช่างหม้อกว้างขวาง  นิมนต์ท่านผู้มีอายุพักตามสบายเถิด  ฯ
<span class="LineNumber"> 013 </span>	[๖๗๕]  ลำดับนั้น  พระผู้มีพระภาคเสด็จเข้าไปสู่โรงช่างหม้อแล้ว  ทรงลาดสันถัดหญ้า
<span class="LineNumber"> 014 </span>ณ  ที่ควรส่วนข้างหนึ่ง  ประทับนั่งคู้บัลลังก์  ตั้งพระกายตรง  ดำรงพระสติมั่นเฉพาะหน้า  พระองค์
<span class="LineNumber"> 015 </span>ประทับนั่งล่วงเลยราตรีไปเป็นอันมาก  แม้ท่าน  ปุกกุสาติก็นั่งล่วงเลยราตรีไปเป็นอันมากเหมือนกัน
<span class="LineNumber"> 016 </span>ครั้งนั้น  พระผู้มีพระภาคทรงพระดำริดังนี้ว่า  กุลบุตรนี้ประพฤติน่าเลื่อมใสหนอ  เราควรจะถาม
<span class="LineNumber"> 017 </span>ดูบ้าง  ต่อนั้นพระองค์จึงตรัสถามท่านปุกกุสาติดังนี้ว่า  ดูกรภิกษุ  ท่านบวช  อุทิศใครเล่า
<span class="LineNumber"> 018 </span>หรือว่า  ใครเป็นศาสดาของท่าน  หรือท่านชอบใจธรรมของใคร  ฯ
<span class="LineNumber"> 019 </span>	[๖๗๖]  ท่านปุกกุสาติตอบว่า  ดูกรท่านผู้มีอายุ  มีพระสมณโคดมผู้ศากยบุตร  เสด็จ
<span class="LineNumber"> 020 </span>ออกจากศากยราชสกุลทรงผนวชแล้ว  ก็พระโคดมผู้มีพระภาคพระองค์นั้นแล  มีกิตติศัพท์ฟุ้งไป
<span class="LineNumber"> 021 </span> งามอย่างนี้ว่า  แม้เพราะเหตุดังนี้ๆ  พระผู้มีพระภาคพระองค์นั้นเป็นผู้ไกลจากกิเลส  รู้เองโดยชอบ
