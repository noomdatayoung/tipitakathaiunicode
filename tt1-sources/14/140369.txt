<span class="LineNumber"> 001 </span>	น.  มโนวิญญาณเที่ยงหรือไม่เที่ยง  ฯ
<span class="LineNumber"> 002 </span>	ภิกษุณี.  ไม่เที่ยง  เจ้าข้า  ฯ
<span class="LineNumber"> 003 </span>	น.  ก็สิ่งใดไม่เที่ยง  สิ่งนั้นเป็นทุกข์หรือเป็นสุข  ฯ
<span class="LineNumber"> 004 </span>	ภิกษุณี.  เป็นทุกข์  เจ้าข้า  ฯ
<span class="LineNumber"> 005 </span>	น.  ก็สิ่งใดไม่เที่ยง  เป็นทุกข์  มีความแปรปรวนเป็นธรรมดา  ควรหรือที่จะตามเห็น
<span class="LineNumber"> 006 </span>สิ่งนั้นว่า  นั่นของเรา  นั่นเรา  นั่นอัตตาของเรา  ฯ
<span class="LineNumber"> 007 </span>	ภิกษุณี.  ไม่ควรเลย  เจ้าข้า  ฯ
<span class="LineNumber"> 008 </span>	น.  นั่นเพราะเหตุไร  ฯ
<span class="LineNumber"> 009 </span>	ภิกษุณี.  เพราะเมื่อก่อน  พวกดิฉันมิได้เห็นข้อนั้นดีด้วยปัญญาชอบตามความเป็นจริงว่า
<span class="LineNumber"> 010 </span> หมวดวิญญาณ  ๖  ของเราไม่เที่ยง  แม้เพราะเหตุนี้  เจ้าข้า  ฯ
<span class="LineNumber"> 011 </span>	น.  ดูกรน้องหญิงทั้งหลาย  ถูกละๆ  พระอริยสาวกผู้เห็นเรื่องนี้ด้วยปัญญาชอบ  ตาม
<span class="LineNumber"> 012 </span>ความเป็นจริง  ย่อมมีความเห็นอย่างนี้แล  ฯ
<span class="LineNumber"> 013 </span>	[๗๗๒]  น.  ดูกรน้องหญิงทั้งหลาย  เปรียบเหมือนประทีปน้ำมันกำลังติดไฟอยู่  มีน้ำมัน
<span class="LineNumber"> 014 </span>ก็ไม่เที่ยง  แปรปรวนไปเป็นธรรมดา  ไส้ก็ไม่เที่ยง  แปรปรวนไปเป็นธรรมดา  เปลวไฟก็ไม่เที่ยง
<span class="LineNumber"> 015 </span>แปรปรวนไปเป็นธรรมดา  แสงสว่างก็ไม่เที่ยง  แปรปรวนไปเป็นธรรมดา  ดูกรน้องหญิงทั้งหลาย
<span class="LineNumber"> 016 </span>ผู้ใดกล่าวอย่างนี้ว่า  ประทีปน้ำมันที่กำลังติดไฟอยู่โน้น  มีน้ำมันก็ไม่เที่ยง  แปรปรวนไปเป็น
<span class="LineNumber"> 017 </span>ธรรมดาไส้ก็ไม่เที่ยง  แปรปรวนไปเป็นธรรมดา  เปลวไฟก็ไม่เที่ยง  แปรปรวนไปเป็นธรรมดา
<span class="LineNumber"> 018 </span>แต่ว่าแสงสว่างของประทีปนั้นแล  เที่ยง  ยั่งยืน  เป็นไปติดต่อ  ไม่มี  ความแปรปรวนไปเป็น
<span class="LineNumber"> 019 </span>ธรรมดา  ผู้ที่กล่าวนั้นชื่อว่าพึงกล่าวชอบหรือหนอแล  ฯ
<span class="LineNumber"> 020 </span>	ภิกษุณี.  หามิได้  เจ้าข้า  ฯ
<span class="LineNumber"> 021 </span>	น.  นั่นเพราะเหตุไร  ฯ
<span class="LineNumber"> 022 </span>	ภิกษุณี.  ข้าแต่ท่านผู้เจริญ  เพราะประทีปน้ำมันที่กำลังติดไฟอยู่โน้นมีน้ำมันก็ไม่เที่ยง
<span class="LineNumber"> 023 </span> แปรปรวนไปเป็นธรรมดา  ไส้ก็ไม่เที่ยง  แปรปรวนไปเป็นธรรมดา  เปลวไฟก็ไม่เที่ยง  แปรปรวน
<span class="LineNumber"> 024 </span>ไปเป็นธรรมดา  แสงสว่างของประทีปนั้นก็ต้องไม่เที่ยง  แปรปรวนไปเป็นธรรมดา  เช่นกัน  ฯ
