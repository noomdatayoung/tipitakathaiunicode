<span class="LineNumber"> 001 </span>มหากัจจานะนี้แล  อันพระศาสดาและภิกษุผู้ร่วมประพฤติพรหมจรรย์ผู้เป็นวิญญูชนยกย่อง
<span class="LineNumber"> 002 </span>สรรเสริญแล้ว  ก็ท่านพระมหากัจจานะ  พอจะจำแนกเนื้อความแห่งอุเทศที่พระผู้มีพระภาค
<span class="LineNumber"> 003 </span>ทรงแสดงโดยย่อนี้ให้พิสดารได้  ถ้ากระไร  พวกเราพึงเข้าไปหาท่านพระมหากัจจานะยังที่อยู่
<span class="LineNumber"> 004 </span> แล้วพึงสอบถามเนื้อความนั้นกะท่านพระมหากัจจานะเถิด  ฯ
<span class="LineNumber"> 005 </span>	[๖๔๑]  ต่อนั้น  ภิกษุเหล่านั้นจึงพากันเข้าไปหาท่านพระมหากัจจานะยัง  ที่อยู่  แล้วได้
<span class="LineNumber"> 006 </span>ทักทายปราศรัยกับท่านพระมหากัจจานะครั้นผ่านคำทักทายปราศรัยพอให้ระลึกถึงกันไปแล้ว
<span class="LineNumber"> 007 </span>จึงนั่ง  ณ  ที่ควรส่วนข้างหนึ่ง  พอนั่งเรียบร้อยแล้ว  ได้กล่าวกะท่านพระมหากัจจานะดังนี้ว่า
<span class="LineNumber"> 008 </span> ดูกรท่านกัจจานะ  พระผู้มีพระภาคทรงอุเทศโดยย่อแก่พวกกระผมว่า  ดูกรภิกษุทั้งหลาย
<span class="LineNumber"> 009 </span>ภิกษุพึงพิจารณาโดยอาการที่เมื่อ  พิจารณาอยู่  ความรู้สึกไม่ฟุ้งไป  ไม่ซ่านไปภายนอก  ไม่ตั้งสงบอยู่
<span class="LineNumber"> 010 </span>ภายใน  และไม่พึงสะดุ้งเพราะไม่ถือมั่น  เมื่อความรู้สึกไม่ฟุ้งไป  ไม่ซ่านไปภายนอก  ไม่ตั้งสงบ
<span class="LineNumber"> 011 </span>อยู่ภายใน  และไม่สะดุ้งเพราะไม่ถือมั่น  ย่อมไม่มีความเกิดแห่งชาติ  ชรา  มรณะ  ทุกข์  และ
<span class="LineNumber"> 012 </span>สมุทัยต่อไป  ดังนี้แล  มิได้ทรงจำแนกเนื้อความโดยพิสดารก็เสด็จลุกจากอาสนะเข้าไปยัง
<span class="LineNumber"> 013 </span>พระวิหาร  ดูกรท่านกัจจานะ  ครั้นพระผู้มีพระภาคเสด็จหลีกไปแล้วไม่นาน  พวกกระผมนั้นได้มี
<span class="LineNumber"> 014 </span>ข้อปรึกษากันอย่างนี้ว่า  ดูกรท่านผู้มีอายุทั้งหลาย  พระผู้มีพระภาคทรงแสดงอุเทศโดยย่อแก่พวกเรา
<span class="LineNumber"> 015 </span>ว่า  ดูกรภิกษุทั้งหลายภิกษุพึงพิจารณาโดยอาการที่เมื่อพิจารณาอยู่  ความรู้สึกไม่ฟุ้งไป  ไม่ซ่านไป
<span class="LineNumber"> 016 </span>ภายนอก  ไม่ตั้งสงบอยู่ภายใน  และไม่พึงสะดุ้งเพราะไม่ถือมั่น  เมื่อความรู้สึกไม่ฟุ้งไป
<span class="LineNumber"> 017 </span>ไม่ซ่านไปภายนอก  ไม่ตั้งสงบอยู่ภายใน  และไม่สะดุ้งเพราะไม่ถือมั่น  ย่อมไม่มีความเกิดแห่ง
<span class="LineNumber"> 018 </span>ชาติ  ชรา  มรณะ  ทุกข์  และสมุทัยต่อไป  ดังนี้แล  มิได้ทรง  จำแนกเนื้อความโดยพิสดาร
<span class="LineNumber"> 019 </span>ก็เสด็จลุกจากอาสนะเข้าไปยังพระวิหาร  ใครหนอแลจะพึงจำแนกเนื้อความแห่งอุเทศที่พระผู้มี
<span class="LineNumber"> 020 </span>พระภาคทรงแสดงโดยย่อนี้ให้พิสดารได้ดูกรท่านกัจจานะ  พวกกระผมนั้นได้มีความคิดอย่างนี้ว่า
<span class="LineNumber"> 021 </span> ท่านพระมหากัจจานะนี้แล  อันพระศาสดาและพวกภิกษุผู้ร่วมประพฤติพรหมจรรย์ผู้เป็นวิญญูชน
<span class="LineNumber"> 022 </span>ยกย่องสรรเสริญแล้ว  ก็ท่านพระมหากัจจานะพอจำแนกเนื้อความแห่งอุเทศที่พระผู้มีพระภาค
<span class="LineNumber"> 023 </span>ทรงแสดงโดยย่อนี้ให้พิสดารได้  ถ้ากระไร  พวกเราพึงเข้าไปหาท่านพระ  มหากัจจานะยังที่อยู่
<span class="LineNumber"> 024 </span>แล้วพึงสอบถามเนื้อความนั้นกะท่านพระมหากัจจานะเถิดขอท่านพระมหากัจจานะโปรดจำแนก
<span class="LineNumber"> 025 </span>เนื้อความเถิด  ฯ
