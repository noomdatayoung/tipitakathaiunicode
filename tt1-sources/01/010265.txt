<span class="LineNumber"> 001 </span>	ภิ. ข้าพระพุทธเจ้า ไม่มีไถยจิต พระพุทธเจ้าข้า  
<span class="LineNumber"> 002 </span>	ภ. ดูกรภิกษุ ภิกษุผู้ไม่มีไถยจิต ไม่ต้องอาบัติ  
<span class="LineNumber"> 003 </span>	๒. ก็โดยสมัยนั้นแล ภิกษุรูปหนึ่งมีไถยจิตถือเอาผ้าโพกซึ่งถูกลมบ้าหมูพัดหอบไป  
<span class="LineNumber"> 004 </span>ด้วยเกรงว่าเจ้าของจะเห็นเสียก่อน เจ้าของโจทภิกษุนั้นว่าไม่เป็นสมณะ เธอได้มีความรังเกียจว่า  
<span class="LineNumber"> 005 </span>เราต้องอาบัติปาราชิกแล้วกระมังหนอ จึงกราบทูลเรื่องนั้นแด่พระผู้มีพระภาค พระผู้มีพระภาค  
<span class="LineNumber"> 006 </span>ตรัสถามว่า ดูกรภิกษุ เธอคิดอย่างไร?  
<span class="LineNumber"> 007 </span>	ภิ. ข้าพระพุทธเจ้าคิดลัก พระพุทธเจ้าข้า  
<span class="LineNumber"> 008 </span>	ภ. ดูกรภิกษุ เธอต้องอาบัติปาราชิกแล้ว.  
<span class="LineNumber"> 009 </span>					เรื่องศพที่ยังสด  
<span class="LineNumber"> 010 </span>	[๑๓๔] ก็โดยสมัยนั้นแล ภิกษุรูปหนึ่งไปป่าช้าแล้ว ถือเอาผ้าบังสุกุลที่ศพสด และ  
<span class="LineNumber"> 011 </span>ในร่างศพนั้นมีเปรตสิงอยู่ จึงเปรตนั้น ได้กล่าวกะภิกษุนั้นว่าท่านผู้เจริญ ท่านอย่าได้ถือเอาผ้า  
<span class="LineNumber"> 012 </span>สากฎของข้าพเจ้าไป ภิกษุนั้นไม่เอื้อเฟื้อ จึงได้ถือเอาไป ทันใดศพนั้นลุกขึ้นเดินตามหลังภิกษุ  
<span class="LineNumber"> 013 </span>นั้นไป ภิกษุนั้นเข้าไปสู่วิหารปิดประตู ร่างศพนั้นได้ล้มลง ณ ที่นั้นทันที เธอได้มีความรังเกียจ  
<span class="LineNumber"> 014 </span>ว่า เราต้องอาบัติปาราชิกแล้วกระมังหนอ จึงกราบทูลเรื่องนั้นแด่พระผู้มีพระภาค พระผู้มีพระภาค  
<span class="LineNumber"> 015 </span>ตรัสว่า ดูกรภิกษุ เธอไม่ต้องอาบัติปาราชิก ดูกรภิกษุทั้งหลาย อันผ้าบังสุกุลที่ศพสด ภิกษุ  
<span class="LineNumber"> 016 </span>ทั้งหลายไม่พึงถือเอา ภิกษุใดถือเอา ต้องอาบัติทุกกฏ.  
<span class="LineNumber"> 017 </span>				เรื่องสับเปลี่ยนสลาก  
<span class="LineNumber"> 018 </span>	[๑๓๕] ก็โดยสมัยนั้นแล เมื่อจีวรของสงฆ์ อันภิกษุจีวรภาชกะแจกอยู่ ภิกษุรูปหนึ่งมี  
<span class="LineNumber"> 019 </span>ไถยจิตสับเปลี่ยนสลาก แล้วรับจีวรไป เธอได้มีความรังเกียจว่า เราต้องอาบัติปาราชิกแล้วกระมัง-  
<span class="LineNumber"> 020 </span>หนอ จึงกราบทูลเรื่องนั้นแด่พระผู้มีพระภาค พระผู้มีพระภาค ตรัสว่า ดูกรภิกษุ เธอต้องอาบัติ-  
<span class="LineNumber"> 021 </span>ปาราชิกแล้ว.  
<span class="LineNumber"> 022 </span>					เรื่องเรือนไฟ  
<span class="LineNumber"> 023 </span>	[๑๓๖] ก็โดยสมัยนั้นแล ท่านพระอานนท์สำคัญผ้าอันตรวาสกของภิกษุรูปหนึ่งในเรือน  
<span class="LineNumber"> 024 </span>ไฟว่าของตน จึงนุ่งแล้ว ภิกษุนั้นได้ถามท่านพระอานนท์ว่า อาวุโสอานนท์ ไฉนท่านจึงนุ่งผ้า  
<span class="LineNumber"> 025 </span>อันตรวาสกของผมเล่า?  
<span class="LineNumber"> 026 </span>	ท่านพระอานนท์ตอบว่า อาวุโส ผมเข้าใจว่าของผม  
<span class="LineNumber"> 027 </span>	ภิกษุทั้งหลายจึงกราบทูลเรื่องนั้นแด่พระผู้มีพระภาค พระผู้มีพระภาค ตรัสว่า ดูกรภิกษุ  
<span class="LineNumber"> 028 </span>ทั้งหลาย ภิกษุผู้มีความเข้าใจว่าของตน ไม่ต้องอาบัติ. 
