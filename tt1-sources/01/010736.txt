<span class="LineNumber"> 001 </span>พวกภิกษุถึงความพอใจด้วย ถึงความขัดเคืองด้วย ถึงความหลงด้วย ถึงความกลัวด้วย  
<span class="LineNumber"> 002 </span>ย่อมขับภิกษุบางรูป ย่อมไม่ขับภิกษุบางรูป เพราะอาบัติ เช่นเดียวกัน ภิกษุนั้นอัน  
<span class="LineNumber"> 003 </span>ภิกษุทั้งหลายพึงว่ากล่าวอย่างนี้ว่า ท่านอย่าได้กล่าวอย่างนั้น ภิกษุทั้งหลาย หาได้ถึง  
<span class="LineNumber"> 004 </span>ความพอใจไม่ หาได้ถึงความขัดเคืองไม่ หาได้ถึงความหลงไม่ หาได้ถึงความกลัวไม่  
<span class="LineNumber"> 005 </span>ท่านเองแล เป็นผู้ประทุษร้ายสกุล มีความประพฤติเลวทราม ความประพฤติเลวทราม  
<span class="LineNumber"> 006 </span>ของท่าน เขาได้เห็นอยู่ด้วย เขาได้ยินอยู่ด้วย และสกุลทั้งหลายอันท่านประทุษร้าย  
<span class="LineNumber"> 007 </span>แล้ว เขาได้เห็นอยู่ด้วย เขาได้ยินอยู่ด้วย ท่านจงหลีกไปเสียจากอาวาสนี้ ท่านอย่าอยู่  
<span class="LineNumber"> 008 </span>ในที่นี้ และภิกษุนั้นอันภิกษุทั้งหลายว่ากล่าวอยู่อย่างนี้ ยังยกย่องอยู่อย่างนั้นเทียว  
<span class="LineNumber"> 009 </span>ภิกษุนั้นอันภิกษุทั้งหลาย พึงสวดสมนุภาสกว่าจะครบสามจบ เพื่อให้สละกรรมนั้นเสีย  
<span class="LineNumber"> 010 </span>หากเธอถูกสวดสมนุภาสากว่าจะครบสามจบอยู่ สละกรรมนั้นเสีย สละได้อย่างนี้ นั่น  
<span class="LineNumber"> 011 </span>เป็นการดี หากเธอไม่สละเสีย เป็นสังฆาทิเสส.  
<span class="LineNumber"> 012 </span>			เรื่องภิกษุพวกพระอัสสชิและพระปุนัพพสุกะ จบ.  
<span class="LineNumber"> 013 </span>					สิกขาบทวิภังค์  
<span class="LineNumber"> 014 </span>	[๖๒๒] คำว่า อนึ่งภิกษุ ... บ้านก็ดี นิคมก็ดี แห่งใดแห่งหนึ่ง ความว่า บ้านก็ดี  
<span class="LineNumber"> 015 </span>นิคมก็ดี นครก็ดี ชื่อว่า บ้านและนิคม.  
<span class="LineNumber"> 016 </span>	บทว่า เข้าไปอาศัย ... อยู่ คือจีวร บิณฑบาต เสนาสนะ และเภสัชบริขารเป็นปัจจัย  
<span class="LineNumber"> 017 </span>ของภิกษุไข้ เป็นปัจจัยเกี่ยวเนื่องอยู่ในที่นั้น.  
<span class="LineNumber"> 018 </span>	ที่ชื่อว่า สกุล หมายสกุล ๔ คือ สกุลกษัตริย์ สกุลพราหมณ์ สกุลแพศย์ สกุลศูทร  
<span class="LineNumber"> 019 </span>	บทว่า เป็นผู้ประทุษร้ายสกุล คือ ประจบสกุลด้วยดอกไม้ก็ดี ผลไม้ก็ดี แป้งก็ดี  
<span class="LineNumber"> 020 </span>ดินก็ดี ไม้สีฟันก็ดี ไม้ไผ่ก็ดี การแพทย์ก็ดี การสื่อสารก็ดี  
<span class="LineNumber"> 021 </span>	บทว่า มีความประพฤติเลวทราม คือ ปลูกไม้ดอกเองบ้าง ใช้ให้ผู้อื่นปลูกบ้าง  
<span class="LineNumber"> 022 </span>รดน้ำเองบ้าง ใช้ให้ผู้อื่นรดบ้าง เก็บดอกไม้เองบ้าง ใช้ให้ผู้อื่นเก็บบ้าง ร้อยกรองดอกไม้เองบ้าง  
<span class="LineNumber"> 023 </span>ใช้ให้ผู้อื่นร้อยกรองบ้าง.  
<span class="LineNumber"> 024 </span>	[๖๒๓] บทว่า เขาได้เห็นอยู่ด้วย เขาได้ยินอยู่ด้วย คือ ชนเหล่าใดอยู่เฉพาะหน้า  
<span class="LineNumber"> 025 </span>ชนเหล่านั้น ชื่อว่าได้เห็นอยู่ ชนเหล่าใดอยู่ลับหลัง ชนเหล่านั้นชื่อว่าได้ยินอยู่.  
