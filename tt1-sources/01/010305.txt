<span class="LineNumber"> 001 </span>					วินีตวัตถุ  
<span class="LineNumber"> 002 </span>					เรื่องพรรณนา  
<span class="LineNumber"> 003 </span>	[๒๐๕] ก็โดยสมัยนั้นแล ภิกษุรูปหนึ่งอาพาธ ภิกษุทั้งหลายได้พรรณนาคุณแห่งความ  
<span class="LineNumber"> 004 </span>ตายแก่ภิกษุนั้น ด้วยความกรุณา ภิกษุนั้นถึงมรณภาพแล้ว ภิกษุเหล่านั้นมีความรังเกียจว่า  
<span class="LineNumber"> 005 </span>พวกเราต้องอาบัติปาราชิกแล้วกระมังหนอ จึงกราบทูลเรื่องนั้นแด่พระผู้มีพระภาค พระผู้มีพระภาค  
<span class="LineNumber"> 006 </span>ตรัสว่า ดูกร ภิกษุทั้งหลาย พวกเธอต้องอาบัติปาราชิกแล้ว.  
<span class="LineNumber"> 007 </span>					เรื่องนั่ง  
<span class="LineNumber"> 008 </span>	[๒๐๖] ก็โดยสมัยนั้นแล ภิกษุผู้ถือเที่ยวบิณฑบาตเป็นวัตรรูปหนึ่ง นั่งทับเด็กชายที่  
<span class="LineNumber"> 009 </span>ที่เขาเอาผ้าเก่าคลุมไว้บนตั่งให้ตายแล้ว มีความรังเกียจว่า เราต้องอาบัติปาราชิกแล้วกระมังหนอ  
<span class="LineNumber"> 010 </span>จึงกราบทูลเรื่องนั้นแด่พระผู้มีพระภาค พระผู้มีพระภาคตรัสว่า ดูกรภิกษุ เธอไม่ต้องอาบัติปาราชิก  
<span class="LineNumber"> 011 </span>แล้ว ตรัสว่า ดูกรภิกษุทั้งหลาย อนึ่ง พวกเธอไม่พิจารณาก่อนแล้วอย่านั่งบนอาสนะ รูปใดนั่ง  
<span class="LineNumber"> 012 </span>ต้องอาบัติทุกกฏ.  
<span class="LineNumber"> 013 </span>					เรื่องสาก  
<span class="LineNumber"> 014 </span>	[๒๐๗] ก็โดยสมัยนั้นแล ภิกษุรูปหนึ่งปูลาดอาสนะอยู่ที่โรงอาหารในละแวกบ้าน ได้  
<span class="LineNumber"> 015 </span>หยิบสากอันหนึ่งในสากที่เขาพิงรวมกันไว้ สากอันที่สองได้ล้มฟาดลงที่ศีรษะเด็กชายคนหนึ่ง  
<span class="LineNumber"> 016 </span>เด็กชายนั้นตายแล้ว เธอได้มีความรังเกียจว่า เราต้องอาบัติปาราชิกแล้วกระมังหนอ จึงกราบ  
<span class="LineNumber"> 017 </span>ทูลเรื่องนั้นแด่พระผู้มีพระภาค พระผู้มีพระภาค ตรัสถามว่า ดูกรภิกษุ เธอคิดอย่างไร?  
<span class="LineNumber"> 018 </span>	ภิ. ข้าพระพุทธเจ้า มิได้จงใจ พระพุทธเจ้าข้า  
<span class="LineNumber"> 019 </span>	ภ. ดูกรภิกษุ ภิกษุไม่จงใจ ไม่ต้องอาบัติ  
<span class="LineNumber"> 020 </span>					เรื่องครก  
<span class="LineNumber"> 021 </span>	ก็โดยสมัยนั้นแล ภิกษุรูปหนึ่งปูลาดอาสนะอยู่ที่โรงอาหารในละแวกบ้าน ได้เหยียบขอน-  
<span class="LineNumber"> 022 </span>ไม้ที่เขานำมาเพื่อทำครก เซไปทับเด็กคนหนึ่งตาย แล้วมีความรังเกียจว่า เราต้องอาบัติปาราชิก  
<span class="LineNumber"> 023 </span>แล้วกระมังหนอ จึงกราบทูลเรื่องนั้นแด่พระผู้มีพระภาค พระผู้มีพระภาค ตรัสถามว่า ดูกรภิกษุ  
<span class="LineNumber"> 024 </span>เธอคิดอย่างไร?  
<span class="LineNumber"> 025 </span>	ภิ. ข้าพระพุทธเจ้า มิได้จงใจ พระพุทธเจ้าข้า  
<span class="LineNumber"> 026 </span>	ภ. ดูกรภิกษุ ภิกษุไม่จงใจ ไม่ต้องอาบัติ  
