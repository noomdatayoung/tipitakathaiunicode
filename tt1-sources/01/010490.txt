<span class="LineNumber"> 001 </span>					วินีตวัตถุ  
<span class="LineNumber"> 002 </span>				คาถาแสดงชื่อเรื่อง  
<span class="LineNumber"> 003 </span>	[๓๔๓] เรื่องฝัน เรื่องถ่ายอุจจาระ    เรื่องถ่ายปัสสาวะ  
<span class="LineNumber"> 004 </span>เรื่องตรึกถึงกามวิตก   เรื่องอาบน้ำร้อน     เรื่องทายา  
<span class="LineNumber"> 005 </span>เรื่องเกาอัณฑะ       เรื่องเดินทาง       เรื่องหนังหุ้มองค์กำเนิด  
<span class="LineNumber"> 006 </span>เรื่องเรือนไฟ        เรื่องขา           เรื่องสามเณร  
<span class="LineNumber"> 007 </span>เรื่องสามเณรหลับ     เรื่องหนีบด้วยขา     เรื่องบีบด้วยกำมือ  
<span class="LineNumber"> 008 </span>เรื่องแอ่นในอากาศ    เรื่องดัดกาย        เรื่องเพ่งองค์กำเนิด  
<span class="LineNumber"> 009 </span>เรื่องสอดเข้าช่องดาล  เรื่องสีกับไม้        เรื่องอาบน้ำทวนกระแส  
<span class="LineNumber"> 010 </span>เรื่องเล่นโคลน       เรื่องลุยน้ำ         เรื่องเล่นไถลก้น  
<span class="LineNumber"> 011 </span>เรื่องลุยสระบัว       เรื่องสอดเข้าในทราย เรื่องสอดเข้าในตม  
<span class="LineNumber"> 012 </span>เรื่องตักน้ำรด        เรื่องสีบนที่นอน      เรื่องสีกับนิ้วแม่มือ.  
<span class="LineNumber"> 013 </span>					เรื่องฝัน  
<span class="LineNumber"> 014 </span>	[๓๔๔] ก็โดยสมัยนั้นแล อสุจิของภิกษุรูปหนึ่งเคลื่อนเพราะฝัน เธอได้มีความรังเกียจว่า  
<span class="LineNumber"> 015 </span>เราต้องอาบัติสังฆาทิเสสแล้วกระมังหนอ จึงกราบทูลเรื่องนั้นแด่พระผู้มีพระภาค พระผู้มีพระภาค  
<span class="LineNumber"> 016 </span>ตรัสว่า ดูกรภิกษุ ภิกษุมีอสุจิเคลื่อนเพราะฝัน ไม่ต้องอาบัติ.  
<span class="LineNumber"> 017 </span>				เรื่องถ่ายอุจจาระ  
<span class="LineNumber"> 018 </span>	[๓๔๕] ก็โดยสมัยนั้นแล ภิกษุรูปหนึ่งกำลังถ่ายอุจจาระอยู่ อสุจิเคลื่อนแล้ว เธอได้มี  
<span class="LineNumber"> 019 </span>ความรังเกียจว่า เราต้องอาบัติสังฆาทิเสสแล้วกระมังหนอ จึงกราบทูลเรื่องนั้นแด่พระผู้มีพระภาค  
<span class="LineNumber"> 020 </span>พระผู้มีพระภาค ตรัสถามว่า ดูกรภิกษุ เธอคิดอย่างไร?  
<span class="LineNumber"> 021 </span>	ภิ. ข้าพระพุทธเจ้าไม่มีความประสงค์จะให้เคลื่อนเลย พระพุทธเจ้าข้า  
<span class="LineNumber"> 022 </span>	ภ. ภิกษุไม่มีความประสงค์จะให้เคลื่อน ไม่ต้องอาบัติ.  
<span class="LineNumber"> 023 </span>				เรื่องถ่ายปัสสาวะ  
<span class="LineNumber"> 024 </span>	[๓๔๖] ก็โดยสมัยนั้นแล ภิกษุรูปหนึ่งกำลังถ่ายปัสสาวะอยู่ อสุจิเคลื่อนแล้ว เธอได้  
<span class="LineNumber"> 025 </span>มีความรังเกียจว่า เราต้องอาบัติสังฆาทิเสสแล้วกระมังหนอ จึงกราบทูลเรื่องนั้นแด่พระผู้มี  
<span class="LineNumber"> 026 </span>พระภาค พระผู้มีพระภาค ตรัสถามว่า ดูกรภิกษุ เธอคิดอย่างไร?  
<span class="LineNumber"> 027 </span>	ภิ. ข้าพระพุทธเจ้าไม่มีความประสงค์จะให้เคลื่อนเลย พระพุทธเจ้าข้า  
<span class="LineNumber"> 028 </span>	ภ. ภิกษุไม่มีความประสงค์จะให้เคลื่อน ไม่ต้องอาบัติ.  
