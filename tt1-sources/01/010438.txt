<span class="LineNumber"> 001 </span>					เตรสกัณฑ์  
<span class="LineNumber"> 002 </span>	ท่านทั้งหลาย ก็ธรรมคือสังฆาทิเสส ๑๓ สิกขาบทเหล่านี้แล มาสู่อุเทศ.  
<span class="LineNumber"> 003 </span>				สังฆาทิเสส สิกขาบทที่ ๑  
<span class="LineNumber"> 004 </span>				เรื่องพระเสยยสกะ  
<span class="LineNumber"> 005 </span>	[๓๐๑] โดยสมัยนั้น พระผู้มีพระภาคพุทธเจ้า ประทับอยู่ ณ พระเชตวัน อารามของ  
<span class="LineNumber"> 006 </span>อนาถบิณฑิกคหบดี เขตพระนครสาวัตถี ครั้งนั้น ท่านพระเสยยสกะ ไม่ยินดีประพฤติพรหมจรรย์  
<span class="LineNumber"> 007 </span>เพราะความกระสันนั้น เธอจึงซูบผอม เศร้าหมอง มีผิวพรรณคล้ำ มีผิวเหลืองขึ้นๆ มีร่างกาย  
<span class="LineNumber"> 008 </span>สะพรั่งด้วยเอ็น ท่านพระอุทายีได้เห็นท่านพระเสยยสกะ ซูบผอม เศร้าหมอง มีผิวพรรณคล้ำ  
<span class="LineNumber"> 009 </span>มีผิวเหลืองขึ้นๆ มีร่างกายสะพรั่งด้วยเอ็น ครั้นแล้วจึงได้ถามว่า อาวุโส เสยยสกะ เพราะเหตุไร  
<span class="LineNumber"> 010 </span>คุณจึงซูบผอม เศร้าหมอง มีผิวพรรณคล้ำ มีผิวเหลืองขึ้นๆ มีร่างกายสะพรั่งด้วยเอ็น คุณจะ  
<span class="LineNumber"> 011 </span>ไม่ยินดีประพฤติพรหมจรรย์กระมังหนอ?  
<span class="LineNumber"> 012 </span>	ท่านพระเสยยสกะรับสารภาพว่า จริงอย่างนั้น ขอรับ  
<span class="LineNumber"> 013 </span>	ท่านพระอุทายีแนะนำว่า ดูกรคุณเสยยสกะ ถ้าอย่างนั้น คุณจงฉันอาหารให้พอแก่ความ  
<span class="LineNumber"> 014 </span>ต้องการ จำวัดให้พอแก่ความต้องการ สรงน้ำให้พอแก่ความต้องการ ครั้นฉันอาหาร จำวัด สรงน้ำ  
<span class="LineNumber"> 015 </span>พอแก่ความต้องการแล้ว เมื่อใดความกระสันบังเกิดแก่คุณ ราคะรบกวนจิตคุณ เมื่อนั้นคุณจง  
<span class="LineNumber"> 016 </span>ใช้มือพยายามปล่อยอสุจิ  
<span class="LineNumber"> 017 </span>	เส. ทำเช่นนั้น ควรหรือ ขอรับ?  
<span class="LineNumber"> 018 </span>	อุ. ควรซิ คุณ แม้ผมก็ทำเช่นนั้น  
<span class="LineNumber"> 019 </span>	ต่อมา ท่านพระเสยยสกะฉันอาหารพอแก่ความต้องการ จำวัดพอแก่ความต้องการ  
<span class="LineNumber"> 020 </span>สรงน้ำพอแก่ความต้องการ ครั้นฉันอาหาร จำวัด สรงน้ำพอแก่ความต้องการแล้ว เมื่อใดความ  
<span class="LineNumber"> 021 </span>กระสันบังเกิด ราคะรบกวนจิต เมื่อนั้นก็ใช้มือพยายามปล่อยอสุจิ สมัยต่อมา ท่านพระเสยยสกะ  
<span class="LineNumber"> 022 </span>ได้เป็นผู้มีผิวพรรณ มีอินทรีย์อิ่มเอิบ มีสีหน้าสดใส มีฉวีวรรณผุดผ่อง จึงพวกภิกษุสหาย  
<span class="LineNumber"> 023 </span>ของท่านพระเสยยสกะถามท่านพระเสยยสกะว่า อาวุโส เสยยสกะ เมื่อก่อนคุณซูบผอม เศร้า  
<span class="LineNumber"> 024 </span>หมองมีผิวพรรณคล้ำ มีผิวเหลืองขึ้นๆ มีร่างกายสะพรั่งด้วยเอ็น เดี๋ยวนี้คุณมีผิวพรรณมีอินทรีย์  
<span class="LineNumber"> 025 </span>อิ่มเอิบ มีสีหน้าสดใส มีฉวีวรรณผุดผ่อง คุณทำยาอะไรฉันหรือ?  
