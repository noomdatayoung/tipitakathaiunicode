<span class="LineNumber"> 001 </span>พร้อมเพรียงกันอุปสมบทให้ด้วยญัตติจตุตถกรรมอันไม่กำเริบ ควรแก่ฐานะ นี้ชื่อว่า ภิกษุ ที่ทรง  
<span class="LineNumber"> 002 </span>ประสงค์ในอรรถนี้  
<span class="LineNumber"> 003 </span>	ที่ชื่อว่า มาตุคาม ได้แก่ หญิงมนุษย์ ไม่ใช่หญิงยักษ์ ไม่ใช่หญิงเปรต ไม่ใช่สัตว์  
<span class="LineNumber"> 004 </span>ดิรัจฉานตัวเมีย โดยที่สุด แม้เด็กหญิงที่เกิดในวันนั้น ไม่ต้องพูดถึงสตรีผู้ใหญ่  
<span class="LineNumber"> 005 </span>	บทว่า กับ คือ ร่วมกัน  
<span class="LineNumber"> 006 </span>	คำว่า รูปเดียว ... ผู้เดียว ได้แก่ภิกษุ ๑ มาตุคาม ๑  
<span class="LineNumber"> 007 </span>	ที่ชื่อว่า ในที่ลับ ได้แก่ ที่ลับตา ๑ ที่ลับหู ๑  
<span class="LineNumber"> 008 </span>	ที่ลับตา ได้แก่ที่ซึ่งเมื่อภิกษุหรือมาตุคามขยิบตา ยักคิ้ว หรือชูศีรษะ ไม่มีใครสามารถ  
<span class="LineNumber"> 009 </span>จะแลเห็นได้  
<span class="LineNumber"> 010 </span>	ที่ลับหู ได้แก่ ที่ซึ่งไม่มีใครสามารถจะได้ยินถ้อยคำที่พูดตามปกติได้  
<span class="LineNumber"> 011 </span>	อาสนะที่ชื่อว่า กำบัง คือเป็นอาสนะที่เขากำบังด้วยฝา บานประตู เสื่อลำแพน  
<span class="LineNumber"> 012 </span>ม่านบัง ต้นไม้ เสา หรือฉาง อย่างใดอย่างหนึ่ง  
<span class="LineNumber"> 013 </span>	บทว่า พอจะทำการได้ คือ อาจเพื่อจะเสพเมถุนธรรมได้  
<span class="LineNumber"> 014 </span>	คำว่า สำเร็จการนั่ง หมายความว่า เมื่อมาตุคามนั่งแล้ว ภิกษุนั่งใกล้หรือนอนใกล้  
<span class="LineNumber"> 015 </span>ก็ดี เมื่อภิกษุนั่งแล้ว มาตุคามนั่งใกล้ หรือนอนใกล้ก็ดี นั่งทั้งสองคน หรือนอนทั้งสองคน  
<span class="LineNumber"> 016 </span>ก็ดี  
<span class="LineNumber"> 017 </span>	[๖๓๔] อุบาสิกาที่ชื่อว่า มีวาจาที่เชื่อได้ คือ เป็นสตรีผู้บรรลุผล ผู้ตรัสรู้ธรรม  
<span class="LineNumber"> 018 </span>ผู้เข้าใจศาสนาดี  
<span class="LineNumber"> 019 </span>	ที่ชื่อว่า อุบาสิกา ได้แก่ สตรีผู้ถึงพระพุทธเจ้าเป็นสรณะ ผู้ถึงพระธรรมเป็นสรณะ  
<span class="LineNumber"> 020 </span>ผู้ถึงพระสงฆ์เป็นสรณะ  
<span class="LineNumber"> 021 </span>	บทว่า เห็น คือ พบ  
<span class="LineNumber"> 022 </span>	[๖๓๕] อุบาสิกามีวาจาที่เชื่อได้เช่นนั้น พึงพูดขึ้นด้วยธรรม ๓ ประการ อย่างใด  
<span class="LineNumber"> 023 </span>อย่างหนึ่ง คือด้วยปาราชิกก็ดี ด้วยสังฆาทิเสสก็ดี ด้วยปาจิตตีย์ก็ดี ภิกษุปฏิญาณซึ่ง  
<span class="LineNumber"> 024 </span>การนั่ง พึงถูกปรับด้วยธรรม ๓ ประการ อย่างใดอย่างหนึ่ง คือด้วยปาราชิกบ้าง  
<span class="LineNumber"> 025 </span>ด้วยสังฆาทิเสสบ้าง ด้วยปาจิตตีย์บ้าง อีกประการหนึ่ง อุบาสิกามีวาจาที่เชื่อได้นั้น  
<span class="LineNumber"> 026 </span>กล่าวด้วยธรรมใด ภิกษุนั้นพึงถูกปรับด้วยธรรมนั้น.  
