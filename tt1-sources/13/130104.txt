<span class="LineNumber"> 001 </span>				  ภิกขุวรรค
<span class="LineNumber"> 002 </span>		  ๑. จูฬราหุโลวาทสูตร 
<span class="LineNumber"> 003 </span>				เรื่องพระราหุล    
<span class="LineNumber"> 004 </span> 	[๑๒๕] ข้าพเจ้าได้สดับมาอย่างนี้:    
<span class="LineNumber"> 005 </span>     สมัยหนึ่ง พระผู้มีพระภาคประทับอยู่ ณ พระวิหารเวฬุวันกลันทกนิวาปสถาน เขต 
<span class="LineNumber"> 006 </span>พระนครราชคฤห์. ก็สมัยนั้นแล ท่านพระราหุลอยู่ ณ ปราสาทชื่อว่าอัมพลัฏฐิกา. ครั้งนั้น  
<span class="LineNumber"> 007 </span>เวลาเย็น พระผู้มีพระภาคเสด็จออกจากที่เร้นอยู่แล้ว เสด็จเข้าไปยังอัมพลัฏฐิกาปราสาทที่ท่าน   
<span class="LineNumber"> 008 </span>พระราหุลอยู่. ท่านพระราหุลได้เห็นพระผู้มีพระภาคเสด็จมาแต่ไกล จึงปูลาดอาสนะและตั้งน้ำ
<span class="LineNumber"> 009 </span>สำหรับล้างพระบาทไว้. พระผู้มีพระภาคประทับนั่งบนอาสนะที่ปูลาดไว้ แล้วทรงล้างพระบาท.  
<span class="LineNumber"> 010 </span>ท่านพระราหุลถวายบังคมพระผู้มีพระภาคแล้วนั่ง ณ ที่ควรส่วนข้างหนึ่ง.    
<span class="LineNumber"> 011 </span> 	[๑๒๖] ลำดับนั้น พระผู้มีพระภาคเหลือน้ำไว้ในภาชนะน้ำหน่อยหนึ่ง แล้วตรัสกะ
<span class="LineNumber"> 012 </span>ท่านพระราหุลว่า ดูกรราหุล เธอเห็นน้ำเหลือหน่อยหนึ่งอยู่ในภาชนะน้ำนี้หรือ?    
<span class="LineNumber"> 013 </span>     ท่านพระราหุลกราบทูลว่า เห็นพระเจ้าข้า.      
<span class="LineNumber"> 014 </span>     ดูกรราหุล สมณธรรมของบุคคลผู้ไม่มีความละอายในการกล่าวมุสาทั้งรู้อยู่ ก็มีน้อย   
<span class="LineNumber"> 015 </span>เหมือนกันฉะนั้น.     
<span class="LineNumber"> 016 </span>     ลำดับนั้น พระผู้มีพระภาคทรงเทน้ำที่เหลือหน่อยหนึ่งนั้นเสีย แล้วตรัสกะท่านพระราหุล     
<span class="LineNumber"> 017 </span>ว่า ดูกรราหุล เธอเห็นน้ำหน่อยหนึ่งที่เราเทเสียแล้วหรือ? 
<span class="LineNumber"> 018 </span>     รา. เห็น พระเจ้าข้า.   
<span class="LineNumber"> 019 </span>     พ. ดูกรราหุล สมณธรรมของบุคคลผู้ไม่มีความละอายในการกล่าวมุสาทั้งรู้อยู่ ก็เป็น  
<span class="LineNumber"> 020 </span>ของที่เขาทิ้งเสียแล้วเหมือนกันฉะนั้น.     
<span class="LineNumber"> 021 </span>     ลำดับนั้น พระผู้มีพระภาคทรงคว่ำภาชนะน้ำนั้น แล้วตรัสกะท่านพระราหุลว่า ดูกรราหุล
<span class="LineNumber"> 022 </span>เธอเห็นภาชนะน้ำที่คว่ำนี้หรือ?  
