<span class="LineNumber"> 001 </span>เราทั้งหลายจักได้ฟังธรรมที่พระผู้มีพระภาคจักตรัสแก่พวกเรา. สาวกของพระสมณโคดมเหล่าใด 
<span class="LineNumber"> 002 </span>แม้บาดหมางกับเพื่อนพรหมจรรย์แล้ว ลาสิกขาสึกไป แม้สาวกเหล่านั้นก็ยังกล่าวสรรเสริญคุณ 
<span class="LineNumber"> 003 </span>พระศาสดา พระธรรม และพระสงฆ์ เป็นแต่ติเตียนตนเอง ไม่ติเตียนผู้อื่นว่า ถึงพวกเราจักได้
<span class="LineNumber"> 004 </span>มาบวชในธรรมวินัยที่พระผู้มีพระภาคตรัสดีแล้วอย่างนี้ แต่ไม่อาจจะประพฤติพรหมจรรย์ให้  
<span class="LineNumber"> 005 </span>บริสุทธิ์ ให้บริบูรณ์จนตลอดชีวิตได้ เป็นคนไม่มีบุญ มีบุญน้อยเสียแล้ว. สาวกของพระ    
<span class="LineNumber"> 006 </span>สมณโคดมเหล่านั้น จะเป็นอารามิกก็ดี เป็นอุบาสกก็ดี ก็ยังประพฤติมั่นอยู่ในสิกขาบทห้า  
<span class="LineNumber"> 007 </span>สาวกทั้งหลายสักการะ เคารพ นับถือ บูชาพระสมณโคดม ด้วยประการดังนี้ และสักการะเคารพ    
<span class="LineNumber"> 008 </span>แล้วอาศัยอยู่.
<span class="LineNumber"> 009 </span>     ภ. ดูกรอุทายี ก็ท่านพิจารณาเห็นธรรมทั้งหลายกี่อย่างในเรา อันเป็นเหตุให้สาวก    
<span class="LineNumber"> 010 </span>ของเราสักการะ เคารพ นับถือ บูชา แล้วอาศัยอยู่?   
<span class="LineNumber"> 011 </span> 	[๓๑๙] อุ. ข้าแต่พระองค์ผู้เจริญ ข้าพเจ้าพิจารณาเห็นธรรม ๕ อย่างในพระผู้มีพระภาค
<span class="LineNumber"> 012 </span>อันเป็นเหตุให้สาวกสักการะ เคารพ นับถือ บูชา แล้วอาศัยอยู่ ธรรม ๕ อย่างเป็นไฉน
<span class="LineNumber"> 013 </span>ข้าแต่พระองค์ผู้เจริญ ความจริง พระผู้มีพระภาคทรงมีพระอาหารน้อย   และทรงสรรเสริญคุณ  
<span class="LineNumber"> 014 </span>ในความเป็นผู้มีอาหารน้อย ข้าแต่พระองค์ผู้เจริญ ข้าพิจารณาเห็นธรรมนี้ในพระผู้มีพระภาคเป็น   
<span class="LineNumber"> 015 </span>ข้อต้น อันเป็นเหตุให้สาวกทั้งหลายสักการะ เคารพ นับถือ บูชา แล้วอาศัยอยู่.    
<span class="LineNumber"> 016 </span>				 ธรรมเป็นเครื่องทำความเคารพ     
<span class="LineNumber"> 017 </span> 	[๓๒๐] ข้าแต่พระองค์ผู้เจริญ อีกประการหนึ่ง พระผู้มีพระภาคทรงสันโดษด้วยจีวร     
<span class="LineNumber"> 018 </span>ตามมีตามได้ และทรงสรรเสริญความสันโดษด้วยจีวรตามมีตามได้ ข้าแต่พระองค์ผู้เจริญ
<span class="LineNumber"> 019 </span>ข้าพเจ้าพิจารณาเห็นธรรมนี้ในพระผู้มีพระภาคเป็นข้อที่ ๒ อันเป็นเหตุให้สาวกทั้งหลายสักการะ   
<span class="LineNumber"> 020 </span>เคารพ นับถือ บูชา แล้วอาศัยอยู่.   
<span class="LineNumber"> 021 </span> 	[๓๒๑] ข้าแต่พระองค์ผู้เจริญ อีกประการหนึ่ง พระผู้มีพระภาคทรงสันโดษด้วยบิณฑบาต  
<span class="LineNumber"> 022 </span>ตามมีตามได้ และทรงสรรเสริญความสันโดษด้วยบิณฑบาตตามมีตามได้ ข้าแต่พระองค์ผู้เจริญ    
<span class="LineNumber"> 023 </span>ข้าพเจ้าพิจารณาเห็นธรรมนี้ในพระผู้มีพระภาคเป็นข้อที่ ๓ อันเป็นเหตุให้สาวกทั้งหลายสักการะ   
<span class="LineNumber"> 024 </span>เคารพ นับถือ บูชา  แล้วอาศัยอยู่.  
