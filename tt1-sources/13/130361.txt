<span class="LineNumber"> 001 </span>    นั้นเอง. ก็แลพระพุทธเจ้าผู้ทรงประกอบด้วยพระกรุณา ทรง
<span class="LineNumber"> 002 </span>    แสวงหาคุณอันยิ่งใหญ่ เป็นศาสดาของโลกกับทั้งเทวโลก ได้      
<span class="LineNumber"> 003 </span>    ตรัสกะองคุลิมาลโจรในเวลานั้นว่า ท่านจงเป็นภิกษุมาเถิด      
<span class="LineNumber"> 004 </span>    อันนี้แหละเป็นภิกษุภาวะขององคุลิมาลโจรนั้น ดังนี้.  
<span class="LineNumber"> 005 </span>     ครั้งนั้นแล พระผู้มีพระภาคมีพระองคุลิมาลเป็นปัจฉาสมณะ เสด็จจาริกไปทางพระนคร    
<span class="LineNumber"> 006 </span>สาวัตถี เสด็จจาริกไปโดยลำดับ เสด็จถึงพระนครสาวัตถีแล้ว. 
<span class="LineNumber"> 007 </span>				  พระเจ้าปเสนทิโกศลเข้าเฝ้า     
<span class="LineNumber"> 008 </span> 	[๕๒๖] ได้ยินว่า ณ ที่นั้น พระผู้มีพระภาคประทับอยู่ ณ พระเชตวัน อารามของท่าน    
<span class="LineNumber"> 009 </span>อนาถบิณฑิกเศรษฐี เขตพระนครสาวัตถี. ก็สมัยนั้น หมู่มหาชนประชุมกันอยู่ที่ประตูพระราชวัง      
<span class="LineNumber"> 010 </span>ของพระเจ้าปเสนทิโกศล ส่งเสียงอื้ออึงว่า ข้าแต่สมมติเทพ ในแว่นแคว้นของพระองค์ มีโจร  
<span class="LineNumber"> 011 </span>ชื่อว่าองคุลิมาล เป็นคนหยาบช้า มีฝ่ามือเปื้อนเลือด ปักใจในการฆ่าตี ไม่มีความกรุณาในสัตว์   
<span class="LineNumber"> 012 </span>ทั้งหลาย องคุลิมาลโจรนั้น กระทำบ้านไม่ให้เป็นบ้านบ้าง กระทำนิคมไม่ให้เป็นนิคมบ้าง   
<span class="LineNumber"> 013 </span>กระทำชนบทไม่ให้เป็นชนบทบ้าง เขาเข่นฆ่าพวกมนุษย์แล้วเอานิ้วมือร้อยเป็นพวงทรงไว้ ขอ   
<span class="LineNumber"> 014 </span>พระองค์จงกำจัดมันเสียเถิด.  
<span class="LineNumber"> 015 </span>     ครั้งนั้น พระเจ้าปเสนทิโกศลเสด็จออกจากพระนครสาวัตถี ด้วยกระบวนม้าประมาณ 
<span class="LineNumber"> 016 </span>๕๐๐ เสด็จเข้าไปทางพระอารามแต่ยังวันทีเดียว เสด็จไปด้วยพระยานจนสุดภูมิประเทศที่ยานจะ 
<span class="LineNumber"> 017 </span>ไปได้ เสด็จลงจากพระยานแล้ว ทรงพระราชดำเนินด้วยพระบาทเข้าไปเฝ้าพระผู้มีพระภาคถึงที่  
<span class="LineNumber"> 018 </span>ประทับ ครั้นแล้วถวายบังคมพระผู้มีพระภาค ประทับนั่ง ณ ที่ควรส่วนข้างหนึ่ง.    
<span class="LineNumber"> 019 </span> 	[๕๒๗] พระผู้มีพระภาคได้ตรัสกะพระเจ้าปเสนทิโกศลผู้ประทับนั่ง ณ ที่ควรส่วนข้าง   
<span class="LineNumber"> 020 </span>หนึ่งแล้วว่า ดูกรมหาบพิตร พระเจ้าแผ่นดินมคธจอมเสนา ทรงพระนามว่า พิมพิสาร ทรงทำ      
<span class="LineNumber"> 021 </span>ให้พระองค์ทรงขัดเคืองหรือหนอ หรือเจ้าลิจฉวี เมืองเวสาลี หรือว่าพระราชาผู้เป็นปฏิปักษ์      
<span class="LineNumber"> 022 </span>เหล่าอื่น?    
