<span class="LineNumber"> 001 </span>     ดูกรอุทายี ทำไมท่านจึงกล่าวอย่างนี้ว่า พระผู้มีพระภาคทรงค้านเรื่องนี้เสียแล้ว พระ     
<span class="LineNumber"> 002 </span>สุคตทรงค้านเรื่องนี้เสียแล้วดังนี้เล่า?   
<span class="LineNumber"> 003 </span>     ข้าแต่พระองค์ผู้เจริญ ในลัทธิอาจารย์ของตน ของข้าพระองค์ทั้งหลายมีอยู่อย่างนี้ว่า      
<span class="LineNumber"> 004 </span>วรรณนี้เป็นวรรณอย่างยิ่ง วรรณนี้เป็นวรรณอย่างยิ่งดังนี้ ข้าพระองค์เหล่านั้น เมื่อถูกพระผู้มี      
<span class="LineNumber"> 005 </span>พระภาคสอบสวน ซักไซร้ ไล่เรียง ในลัทธิอาจารย์ของตน ก็เป็นคนว่างเปล่า ผิดไปหมด.
<span class="LineNumber"> 006 </span>		   ปัญหาเรื่องสุข-ทุกข์      
<span class="LineNumber"> 007 </span> 	[๓๘๐] ดูกรอุทายี โลกมีความสุขโดยส่วนเดียว มีอยู่หรือ ปฏิปทาที่มีเหตุ เพื่อทำ   
<span class="LineNumber"> 008 </span>ให้แจ้งซึ่งโลกที่มีสุขโดยส่วนเดียว มีอยู่หรือ?   
<span class="LineNumber"> 009 </span>     ข้าแต่พระองค์ผู้เจริญ ในลัทธิอาจารย์ของตน ของข้าพระองค์ทั้งหลายมีอยู่อย่างนี้ว่า      
<span class="LineNumber"> 010 </span>โลกมีความสุขโดยส่วนเดียวมีอยู่ ปฏิปทาที่มีเหตุเพื่อทำให้แจ้งซึ่งโลกที่มีความสุขโดยส่วนเดียว
<span class="LineNumber"> 011 </span>ก็มีอยู่.     
<span class="LineNumber"> 012 </span>     ดูกรอุทายี ก็ปฏิปทาที่มีเหตุเพื่อทำให้แจ้งซึ่งโลกที่มีสุขอย่างเดียวนั้นเป็นไฉน?
<span class="LineNumber"> 013 </span>     ข้าแต่พระองค์ผู้เจริญ บุคคลบางคนในโลกนี้ ละการฆ่าสัตว์ เว้นขาดจากการฆ่าสัตว์   
<span class="LineNumber"> 014 </span>ละการลักทรัพย์ เว้นขาดจากการลักทรัพย์ ละการประพฤติผิดในกาม เว้นขาดจากการประพฤติ     
<span class="LineNumber"> 015 </span>ผิดในกาม ละการพูดเท็จ เว้นขาดจากการพูดเท็จ สมาทานคุณ คือ ตบะอย่างใดอย่างหนึ่ง
<span class="LineNumber"> 016 </span>ประพฤติอยู่ นี้แลปฏิปทาที่มีเหตุเพื่อทำให้แจ้งซึ่งโลกที่มีสุขโดยส่วนเดียว พระเจ้าข้า.      
<span class="LineNumber"> 017 </span> 	[๓๘๑] ดูกรอุทายี ท่านจะสำคัญความข้อนั้นเป็นไฉน ในสมัยที่บุคคล ละการฆ่าสัตว์    
<span class="LineNumber"> 018 </span>เว้นขาดจากการฆ่าสัตว์นั้น ตนมีสุขโดยส่วนเดียว หรือมีสุขบ้าง ทุกข์บ้าง?
<span class="LineNumber"> 019 </span>     มีสุขบ้างทุกข์บ้าง พระเจ้าข้า.
<span class="LineNumber"> 020 </span>     ดูกรอุทายี ท่านจะสำคัญความข้อนั้นเป็นไฉน ในสมัยที่ตนละการลักทรัพย์ เว้นขาด     
<span class="LineNumber"> 021 </span>จากการลักทรัพย์นั้น ตนมีสุขโดยส่วนเดียว หรือมีสุขบ้างทุกข์บ้าง?
<span class="LineNumber"> 022 </span>     มีสุขบ้างทุกข์บ้าง พระเจ้าข้า.
<span class="LineNumber"> 023 </span>          ดูกรอุทายี ท่านจะสำคัญความข้อนั้นเป็นไฉน ในสมัยที่ตนละการประพฤติผิดในกาม
<span class="LineNumber"> 024 </span>เว้นจากการประพฤติผิดในกามนั้น ตนมีสุขโดยส่วนเดียว หรือมีสุขบ้างทุกข์บ้าง?    
<span class="LineNumber"> 025 </span>     มีสุขบ้างทุกข์บ้าง พระเจ้าข้า.
