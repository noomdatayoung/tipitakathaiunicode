<span class="LineNumber"> 001 </span>     ป. ดูกรมัลลิกา เพราะแคว้นกาสีและแคว้นโกศลแปรปรวนเป็นอย่างอื่น แม้ชีวิต  
<span class="LineNumber"> 002 </span>ของฉันก็พึงเป็นอย่างอื่นไป ทำไม โสกะ ปริเทวะ ทุกข์ โทมนัส และอุปายาส จักไม่เกิด     
<span class="LineNumber"> 003 </span>แก่ฉันเล่า.   
<span class="LineNumber"> 004 </span>     ข้าแต่พระมหาราชา ข้อนี้แล ที่พระผู้มีพระภาคผู้ทรงรู้ ทรงเห็น เป็นพระอรหันต์    
<span class="LineNumber"> 005 </span>ตรัสรู้เองโดยชอบ ทรงมุ่งหมายเอา ตรัสไว้ว่า โสกะ ปริเทวะ ทุกข์ โทมนัส และอุปายาส     
<span class="LineNumber"> 006 </span>ย่อมเกิดแต่ของที่รัก เป็นมาแต่ของที่รัก เพคะ.    
<span class="LineNumber"> 007 </span> 	[๕๔๘] ป. ดูกรมัลลิกา น่าอัศจรรย์ ไม่เคยมีมา เท่าที่พระผู้มีพระภาคพระองค์นั้น   
<span class="LineNumber"> 008 </span>คงจะทรงเห็นชัด แทงตลอดด้วยพระปัญญา มานี้เถิด มัลลิกา ช่วยล้างมือให้ทีเถิด.   
<span class="LineNumber"> 009 </span>     ครั้งนั้นแล พระเจ้าปเสนทิโกศลเสด็จลุกขึ้นจากอาสน์ ทรงพระภูษาเฉวียงพระอังสา     
<span class="LineNumber"> 010 </span>ข้างหนึ่ง ทรงประนมอัญชลีไปทางที่พระผู้มีพระภาคประทับอยู่ แล้วทรงเปล่งพระอุทานว่า ขอ 
<span class="LineNumber"> 011 </span>นอบน้อมแด่พระผู้มีพระภาคอรหันตสัมมาสัมพุทธเจ้าพระองค์นั้น ดังนี้ ๓ ครั้ง ฉะนี้แล.   
<span class="LineNumber"> 012 </span>		  จบ ปิยชาติกสูตรที่ ๘.      
<span class="LineNumber"> 013 </span>		  ____________________    
