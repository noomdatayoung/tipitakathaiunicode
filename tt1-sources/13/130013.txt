<span class="LineNumber"> 001 </span>ไม่ติเตียนพระอริยเจ้า เป็นสัมมาทิฏฐิ ยึดถือการกระทำด้วยอำนาจสัมมาทิฏฐิ เบื้องหน้าแต่ตาย    
<span class="LineNumber"> 002 </span>เพราะกายแตก เขาเข้าถึงสุคติ โลกสวรรค์ ดังนี้ เธอย่อมเห็นหมู่สัตว์กำลังจุติ กำลังอุปบัติ    
<span class="LineNumber"> 003 </span>เลว ประณีต มีผิวพรรณดี มีผิวพรรณทราม ได้ดี ตกยาก ด้วยทิพยจักษุอันบริสุทธิ์   
<span class="LineNumber"> 004 </span>ล่วงจักษุของมนุษย์ ย่อมรู้ชัดซึ่งหมู่สัตว์ผู้เป็นไปตามกรรม ด้วยประการฉะนี้.  
<span class="LineNumber"> 005 </span>				 อาสวักขยญาณ      
<span class="LineNumber"> 006 </span> 	[๑๗] ภิกษุนั้น เมื่อจิตเป็นสมาธิ บริสุทธิ์ ผ่องแผ้ว ไม่มีกิเลส ปราศจากอุปกิเลส 
<span class="LineNumber"> 007 </span>อ่อน ควรแก่การงาน ตั้งมั่น ไม่หวั่นไหวอย่างนี้  ย่อมโน้มน้อมจิตไปเพื่ออาสวักขยญาณ   
<span class="LineNumber"> 008 </span>เธอย่อมรู้ชัดตามความเป็นจริงว่า นี้ทุกข์ นี้ทุกขสมุทัย นี้ทุกขนิโรธ นี้ทุกขนิโรธคามินีปฏิปทา      
<span class="LineNumber"> 009 </span>เหล่านี้อาสวะ นี้อาสวสมุทัย นี้อาสวนิโรธ นี้อาสวนิโรธคามินีปฏิปทา เมื่อเธอรู้เห็นอย่างนี้  
<span class="LineNumber"> 010 </span>จิตย่อมหลุดพ้น แม้จากกามาสวะ แม้จากภวาสวะ แม้จากอวิชชาสวะ เมื่อจิตหลุดพ้นแล้ว
<span class="LineNumber"> 011 </span>ก็มีญาณรู้ว่า หลุดพ้นแล้ว รู้ชัดว่า ชาติสิ้นแล้ว พรหมจรรย์อยู่จบแล้ว กิจที่ควรทำ ทำเสร็จแล้ว      
<span class="LineNumber"> 012 </span>กิจอื่นเพื่อความเป็นอย่างนี้มิได้มี.      
<span class="LineNumber"> 013 </span>     ดูกรภิกษุทั้งหลาย บุคคลนี้เรากล่าวว่า ไม่ทำตนให้เดือดร้อน ไม่ประกอบความขวนขวาย 
<span class="LineNumber"> 014 </span>ในการทำตนให้เดือดร้อน ไม่ทำผู้อื่นให้เดือดร้อน ไม่ประกอบความขวนขวายในการทำผู้อื่น   
<span class="LineNumber"> 015 </span>ให้เดือดร้อน เขาไม่ทำตนให้เดือดร้อน ไม่ทำผู้อื่นให้เดือดร้อน ไม่มีความหิว ดับสนิท   
<span class="LineNumber"> 016 </span>เป็นผู้เย็น เสวยแต่ความสุข มีตนเป็นดังพรหมอยู่ในปัจจุบัน.      
<span class="LineNumber"> 017 </span>     พระผู้มีพระภาคได้ตรัสคำเป็นไวยากรณ์นี้แล้ว ภิกษุเหล่านั้นชื่นชม ยินดี ภาษิตของ 
<span class="LineNumber"> 018 </span>พระผู้มีพระภาคแล้ว ดังนี้แล.
<span class="LineNumber"> 019 </span>		  จบ กันทรกสูตร ที่ ๑.
<span class="LineNumber"> 020 </span>		  ___________________     
