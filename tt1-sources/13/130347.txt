<span class="LineNumber"> 001 </span>กิจที่ควรทำ ทำเสร็จแล้ว กิจอื่นเพื่อความเป็นอย่างนี้มิได้มี. ดูกรราชกุมาร นี้เป็นวิชชาที่สาม      
<span class="LineNumber"> 002 </span>ที่อาตมภาพได้บรรลุแล้วในปัจฉิมยามแห่งราตรี อวิชชาถูกกำจัดแล้ว วิชชาเกิดขึ้นแล้ว ความมืด    
<span class="LineNumber"> 003 </span>ถูกกำจัดแล้ว แสงสว่างเกิดขึ้นแล้ว แก่อาตมภาพผู้ไม่ประมาท มีความเพียร มีตนส่งไป      
<span class="LineNumber"> 004 </span>แล้วอยู่.     
<span class="LineNumber"> 005 </span>		 ทรงมีความขวนขวายน้อย 
<span class="LineNumber"> 006 </span> 	[๕๐๙] ดูกรราชกุมาร อาตมภาพนั้นได้มีความคิดเห็นว่า ธรรมที่เราบรรลุแล้วนี้เป็น   
<span class="LineNumber"> 007 </span>ธรรมลึก ยากที่จะเห็นได้ สัตว์อื่นจะตรัสรู้ตามได้ยาก เป็นธรรมสงบ ระงับ ประณีต 
<span class="LineNumber"> 008 </span>ไม่เป็นวิสัยที่จะหยั่งลงได้ด้วยความตรึก เป็นธรรมละเอียด อันบัณฑิตจะพึงรู้แจ้ง. ก็หมู่สัตว์นี้     
<span class="LineNumber"> 009 </span>มีความอาลัยเป็นที่รื่นรมย์ ยินดีในความอาลัย บันเทิงนักในความอาลัย. ก็การที่หมู่สัตว์ผู้มี  
<span class="LineNumber"> 010 </span>ความอาลัยเป็นที่รื่นรมย์ ยินดีในความอาลัย บันเทิงนักในความอาลัย จะเห็นฐานะนี้ได้โดยยาก     
<span class="LineNumber"> 011 </span>คือ สภาพที่อาศัยกันเกิดขึ้นเพราะความมีสิ่งนี้เป็นปัจจัย. แม้ฐานะนี้ก็เห็นได้ยาก คือ สภาพ   
<span class="LineNumber"> 012 </span>เป็นที่ระงับสังขารทั้งปวง ความสละคืนอุปธิทั้งปวง ความสิ้นตัณหา ความปราศจากความ      
<span class="LineNumber"> 013 </span>กำหนัด ความดับโดยไม่เหลือ นิพพาน. ก็เราจะพึงแสดงธรรม และสัตว์เหล่าอื่นก็จะไม่รู้    
<span class="LineNumber"> 014 </span>ทั่วถึงธรรมของเรา นั้นจะพึงเป็นความเหน็ดเหนื่อยเปล่า เป็นความลำบากเปล่าของเรา.      
<span class="LineNumber"> 015 </span>ดูกรราชกุมาร ที่นั้น คาถาอันอันน่าอัศจรรย์ยิ่งนัก ไม่เคยได้ฟังมาในกาลก่อน มาปรากฏแจ่มแจ้ง  
<span class="LineNumber"> 016 </span>กะอาตมภาพว่า  
<span class="LineNumber"> 017 </span> บัดนี้ ยังไม่สมควรจะประกาศธรรมที่เราบรรลุได้โดยยาก ธรรม
<span class="LineNumber"> 018 </span> นี้อันสัตว์ทั้งหลาย ผู้ถูกราคะ โทสะครอบงำ ไม่ตรัสรู้ได้ง่าย   
<span class="LineNumber"> 019 </span> สัตว์ทั้งหลาย อันราคะย้อมแล้ว อันกองมืดหุ้มห่อแล้ว     
<span class="LineNumber"> 020 </span> จักไม่เห็นธรรม อันยังสัตว์ให้ไปทวนกระแส ละเอียด ลึกซึ้ง
<span class="LineNumber"> 021 </span> เห็นได้ยาก เป็นอณู ดังนี้. 
<span class="LineNumber"> 022 </span>     ดูกรราชกุมาร เมื่ออาตมภาพเห็นตระหนักอยู่ดังนี้ จิตของอาตมภาพก็น้อมไปเพื่อความ  
<span class="LineNumber"> 023 </span>เป็นผู้มีความขวนขวายน้อย ไม่น้อมไปเพื่อแสดงธรรม. 
