<span class="LineNumber"> 001 </span>     ดูกรตปัสสี เราย่อมบัญญัติกรรม ในการทำบาปกรรม ในการเป็นไปแห่งบาปกรรมไว้ ๓
<span class="LineNumber"> 002 </span>ประการ คือ กายกรรม ๑ วจีกรรม ๑ มโนกรรม ๑. 
<span class="LineNumber"> 003 </span>     พระโคดม ก็กายกรรมอย่างหนึ่ง วจีกรรมอย่างหนึ่ง มโนกรรมอย่างหนึ่งมิใช่หรือ?      
<span class="LineNumber"> 004 </span>     ดูกรตปัสสี กายกรรมอย่างหนึ่ง วจีกรรมอย่างหนึ่ง มโนกรรมอย่างหนึ่ง.
<span class="LineNumber"> 005 </span>     ท่านพระโคดม ก็บรรดากรรมทั้ง ๓ ประการ ที่จำแนกออกแล้วเป็นส่วนละอย่างต่างกัน     
<span class="LineNumber"> 006 </span>เหล่านี้ กรรมไหน คือ กายกรรม วจีกรรม หรือมโนกรรมที่พระองค์บัญญัติว่ามีโทษมากกว่า    
<span class="LineNumber"> 007 </span>ในการทำบาปกรรม ในการเป็นไปแห่งบาปกรรม?    
<span class="LineNumber"> 008 </span>     ดูกรตปัสสี บรรดากรรมทั้ง ๓ ประการ ที่จำแนกออกแล้วเป็นส่วนละอย่างต่างกัน 
<span class="LineNumber"> 009 </span>เหล่านี้ เราบัญญัติมโนกรรมว่ามีโทษมากกว่า ในการทำบาปกรรม ในการเป็นไปแห่งบาปกรรม     
<span class="LineNumber"> 010 </span>เราจะบัญญัติกายกรรม วจีกรรมว่ามีโทษมากเหมือนมโนกรรมหามิได้.    
<span class="LineNumber"> 011 </span>     ท่านพระโคดม พระองค์ตรัสว่ามโนกรรมหรือ?      
<span class="LineNumber"> 012 </span>     ดูกรตปัสสี เรากล่าวว่ามโนกรรม.
<span class="LineNumber"> 013 </span>     ท่านพระโคดม พระองค์ตรัสว่ามโนกรรมหรือ?      
<span class="LineNumber"> 014 </span>     ดูกรตปัสสี เรากล่าวว่ามโนกรรม.
<span class="LineNumber"> 015 </span>     ท่านพระโคดม พระองค์ตรัสว่ามโนกรรมหรือ?      
<span class="LineNumber"> 016 </span>     ดูกรตปัสสี เรากล่าวว่ามโนกรรม.
<span class="LineNumber"> 017 </span>     ทีฆตปัสสีนิครนถ์ให้พระผู้มีพระภาคทรงยืนยันในเรื่องที่ตรัสนี้ถึง ๓ ครั้ง ด้วยประการ    
<span class="LineNumber"> 018 </span>ฉะนี้ แล้วลุกจากอาสนะเข้าไปหานิครนถ์นาฏบุตรถึงที่อยู่.  
<span class="LineNumber"> 019 </span> 	[๖๕] ก็สมัยนั้น นิครนถ์นาฏบุตรนั่งอยู่พร้อมด้วยคิหิบริษัทเป็นอันมาก ผู้มีความเขลา     
<span class="LineNumber"> 020 </span>มีอุบาลิคฤหบดีเป็นประมุข. ได้เห็นทีฆตปัสสีนิครนถ์มาแต่ไกล ได้กล่าวกะทีฆตปัสสีนิครนถ์ว่า    
<span class="LineNumber"> 021 </span>ดูกรตปัสสี ดูเถอะ ท่านมาจากไหนแต่ยังวันเทียวหนอ? 
<span class="LineNumber"> 022 </span>     ทีฆตปัสสีตอบว่า ข้าแต่ท่านผู้เจริญ ข้าพเจ้ามาจากสำนักพระโคดมนี้เอง.     
<span class="LineNumber"> 023 </span>     นิ. ดูกรตปัสสี ก็ท่านได้เจรจาปราศรัยกับพระสมณโคดมเรื่องอะไรบ้างหรือ?    
<span class="LineNumber"> 024 </span>     ที. ข้าแต่ท่านผู้เจริญ ข้าพเจ้าได้เจรจาปราศรัยกับพระสมณโคดมมาบ้าง.      
<span class="LineNumber"> 025 </span>     ดูกรตปัสสี ก็ท่านได้เจรจาปราศรัยกับพระสมณโคดมมาอย่างไร?   
