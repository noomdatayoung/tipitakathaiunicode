<span class="LineNumber"> 001 </span>	ท่านเจ้าข้า ขอสงฆ์จงฟังข้าพเจ้า สงฆ์ให้ภิกษุมีชื่อนี้เป็นอนุ  ทูตแก่ภิกษุสุธรรม เพื่อ
<span class="LineNumber"> 002 </span>ขอขมาจิตตะคหบดี การให้ภิกษุมีชื่อนี้เป็น  อนุทูตแก่ภิกษุสุธรรม เพื่อขอขมาจิตตะคหบดี 
<span class="LineNumber"> 003 </span>ชอบแก่ท่านผู้ใด  ท่านผู้นั้นพึงเป็นผู้นิ่ง ไม่ชอบแก่ท่านผู้ใด ท่านผู้นั้นพึงพูด    
<span class="LineNumber"> 004 </span>	ภิกษุมีชื่อนี้ อันสงฆ์ให้เป็นอนุทูตแก่ภิกษุสุธรรมแล้ว เพื่อขอขมาจิตตะคหบดี ชอบ
<span class="LineNumber"> 005 </span>แก่สงฆ์ เหตุนั้นจึงนิ่ง ข้าพเจ้าทรงความนี้ไว้ด้วยอย่างนี้ ฯ    
<span class="LineNumber"> 006 </span>				วิธีขอขมาของพระสุธรรม    
<span class="LineNumber"> 007 </span>	[๑๖๕] ดูกรภิกษุทั้งหลาย ภิกษุสุธรรมนั้นพึงไปเมืองมัจฉิกาสณฑ์กับภิกษุอนุทูต แล้ว
<span class="LineNumber"> 008 </span>ขอขมาจิตตะคหบดีว่า คหบดีขอท่านจงอดโทษ อาตมาจะให้ท่านเลื่อมใส ถ้าเมื่อกล่าวอย่างนี้ 
<span class="LineNumber"> 009 </span>เขาอดโทษ ข้อนั้นเป็นการดี หากเขาไม่อดโทษภิกษุอนุทูตพึงช่วยพูดว่า คหบดี ขอท่านจงอดโทษ
<span class="LineNumber"> 010 </span>แก่ภิกษุนี้ ภิกษุนี้จะให้ท่านเลื่อมใส ถ้าเมื่อกล่าวอย่างนี้ เขาอดโทษ ข้อนั้นเป็นการดี หากเขา
<span class="LineNumber"> 011 </span>ไม่อดโทษภิกษุอนุทูตพึงช่วยพูดว่า คหบดี ขอท่านจงอดโทษแก่ภิกษุนี้ อาตมาจะให้ท่านเลื่อมใส 
<span class="LineNumber"> 012 </span>ถ้าเมื่อกล่าวอย่างนี้เขาอดโทษ ข้อนั้นเป็นการดี หากเขาไม่อดโทษภิกษุอนุทูตพึงช่วยพูดว่า 
<span class="LineNumber"> 013 </span>คหบดี ขอท่านจงอดโทษแก่ภิกษุนี้ตามคำสั่งของสงฆ์ถ้าเมื่อกล่าวอย่างนี้ เขาอดโทษ ข้อนั้นเป็น
<span class="LineNumber"> 014 </span>การดี หากเขาไม่อดโทษ ภิกษุอนุทูต พึงให้ภิกษุสุธรรมห่มผ้าอุตราสงฆ์เฉวียงบ่า นั่งกระหย่งประ
<span class="LineNumber"> 015 </span>คองอัญชลี แล้วให้แสดงอาบัตินั้น ไม่ละทัสสนูปจาร ไม่ละสวนูปจาร ฯ    
<span class="LineNumber"> 016 </span>				ขอขมาสำเร็จ และสงฆ์ระงับกรรม    
<span class="LineNumber"> 017 </span>	[๑๖๖] ครั้งนั้น ท่านพระสุธรรมไปเมืองมัจฉิกาสณฑ์กับภิกษุอนุทูตแล้วขอขมาจิตตะ
<span class="LineNumber"> 018 </span>คฤหบดี ท่านพระสุธรรมนั้นประพฤติโดยชอบ หายเย่อหยิ่งประพฤติแก้ตัวได้ จึงเข้าไปหาภิกษุ
<span class="LineNumber"> 019 </span>ทั้งหลายแล้วกล่าวอย่างนี้ว่า อาวุโสทั้งหลาย ผมถูกสงฆ์ลงปฏิสารณียกรรมแล้ว ได้ประพฤติโดย
<span class="LineNumber"> 020 </span>ชอบ หายเย่อหยิ่ง ประพฤติแก้ตัวได้ ผมจะพึงปฏิบัติอย่างไรต่อไป ภิกษุทั้งหลายกราบทูลเรื่อง
<span class="LineNumber"> 021 </span>นั้นแด่พระผู้มีพระภาคๆ ตรัสว่า    
<span class="LineNumber"> 022 </span>	ดูกรภิกษุทั้งหลาย ถ้าเช่นนั้น สงฆ์จงระงับปฏิสารณียกรรมแก่ภิกษุสุธรรม ฯ
