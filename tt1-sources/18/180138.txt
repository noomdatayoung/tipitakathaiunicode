<span class="LineNumber"> 001 </span>สัปปายสูตรที่ ๓
<span class="LineNumber"> 002 </span>[๒๓๔] ดูกรภิกษุทั้งหลาย เราจักแสดงปฏิปทาอันเป็นอุปการะแก่นิพพานแก่เธอ
<span class="LineNumber"> 003 </span>ทั้งหลาย เธอทั้งหลายจงฟัง ฯลฯ ดูกรภิกษุทั้งหลาย ปฏิปทาอันเป็นอุปการะแก่นิพพานนั้น
<span class="LineNumber"> 004 </span>เป็นไฉน ภิกษุในศาสนานี้ เห็นว่า จักษุเป็นอนัตตารูปเป็นอนัตตา จักษุวิญญาณเป็นอนัตตา
<span class="LineNumber"> 005 </span>จักษุสัมผัสเป็นอนัตตา แม้สุขเวทนาทุกขเวทนา หรืออทุกขมสุขเวทนา ที่เกิดขึ้นเพราะจักษุ
<span class="LineNumber"> 006 </span>สัมผัสเป็นปัจจัยก็เป็นอนัตตา ฯลฯ ภิกษุในศาสนานี้ เห็นว่า ใจเป็นอนัตตา ธรรมารมณ์เป็น
<span class="LineNumber"> 007 </span>อนัตตามโนวิญญาณเป็นอนัตตา มโนสัมผัสเป็นอนัตตา แม้สุขเวทนา ทุกขเวทนา  หรือ
<span class="LineNumber"> 008 </span>อทุกขมสุขเวทนา ที่เกิดขึ้นเพราะมโนสัมผัสเป็นปัจจัยก็เป็นอนัตตา ดูกรภิกษุทั้งหลาย นี้แล
<span class="LineNumber"> 009 </span>ปฏิปทาอันเป็นอุปการะแก่นิพพาน ฯ
<span class="LineNumber"> 010 </span>จบสูตรที่ ๔
<span class="LineNumber"> 011 </span>สัปปายสูตรที่ ๔
<span class="LineNumber"> 012 </span>[๒๓๕] ดูกรภิกษุทั้งหลาย เราจักแสดงปฏิปทาอันเป็นอุปการะแก่นิพพานแก่เธอ
<span class="LineNumber"> 013 </span>ทั้งหลาย เธอทั้งหลายจงฟัง ฯลฯ ดูกรภิกษุทั้งหลาย ปฏิปทาอันเป็นอุปการะแก่นิพพานนั้น
<span class="LineNumber"> 014 </span>เป็นไฉน ดูกรภิกษุทั้งหลาย เธอทั้งหลายจักสำคัญความข้อนั้นเป็นไฉน จักษุเที่ยงหรือไม่
<span class="LineNumber"> 015 </span>เที่ยง ภิกษุทั้งหลายกราบทูลว่า ไม่เที่ยง พระเจ้าข้า ฯ
<span class="LineNumber"> 016 </span>พ. ก็สิ่งใดไม่เที่ยง สิ่งนั้นเป็นทุกข์หรือเป็นสุขเล่า ฯ
<span class="LineNumber"> 017 </span>ภิ. เป็นทุกข์ พระเจ้าข้า ฯ
<span class="LineNumber"> 018 </span>พ. ก็สิ่งใดไม่เที่ยง เป็นทุกข์ มีความแปรปรวนเป็นธรรมดา ควรหรือหนอที่จะตาม
<span class="LineNumber"> 019 </span>เห็นสิ่งนั้นว่า นั่นของเรา นั่นเป็นเรา นั่นเป็นตัวตนของเรา ฯ
<span class="LineNumber"> 020 </span>ภิ. ไม่ควรเห็นอย่างนั้น พระเจ้าข้า ฯ
