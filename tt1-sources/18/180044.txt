<span class="LineNumber"> 001 </span>	                  คิลานวรรคที่ ๓
<span class="LineNumber"> 002 </span>	                คิลานสูตรที่ ๑
<span class="LineNumber"> 003 </span>	 [๘๘] สาวัตถีนิทาน ฯ ครั้งนั้นแล ภิกษุรูปหนึ่งเข้าไปเฝ้าพระผู้มีพระภาคถึงที่ประทับ
<span class="LineNumber"> 004 </span>ถวายอภิวาทแล้วนั่ง ณ ที่ควรส่วนข้างหนึ่ง ครั้นแล้วได้  กราบทูลพระผู้มีพระภาคว่า ข้าแต่พระ
<span class="LineNumber"> 005 </span>องค์ผู้เจริญ ในวิหารโน้น มีภิกษุรูปหนึ่งเป็นผู้ใหม่ ไม่ปรากฏนามและโคตร เป็นผู้อาพาธ ถึง
<span class="LineNumber"> 006 </span>ความทุกข์ เป็นไข้หนักข้าแต่พระองค์ผู้เจริญ ขอประทานโอกาส ขอพระผู้มีพระภาคจงอาศัย
<span class="LineNumber"> 007 </span>ความเอ็นดู  เสด็จเข้าไปหาภิกษุนั้นเถิด พระเจ้าข้า ครั้งนั้นแล พระผู้มีพระภาคทรงสดับคำว่า ภิกษุ
<span class="LineNumber"> 008 </span>ใหม่ และว่าเป็นไข้ ทรงทราบชัดว่าเป็นภิกษุไม่ปรากฏชื่อและโคตร เสด็จเข้าไปหาภิกษุนั้น
<span class="LineNumber"> 009 </span>ภิกษุนั้นได้เห็นพระผู้มีพระภาคเสด็จมาแต่ไกล ครั้นเห็นแล้ว  ปูอาสนะไว้ที่เตียง ครั้งนั้นแล
<span class="LineNumber"> 010 </span>พระผู้มีพระภาคได้ตรัสกะภิกษุนั้นว่า อย่าเลยภิกษุ เธออย่าปูอาสนะไว้ที่เตียงเลย อาสนะที่เขา
<span class="LineNumber"> 011 </span>จัดไว้เหล่านี้มีอยู่ เราจักนั่งบนอาสนะนั้น พระผู้มีพระภาคประทับนั่งบนอาสนะซึ่งเขาจัดไว้
<span class="LineNumber"> 012 </span>ครั้นแล้วได้ตรัส ถามภิกษุนั้นว่า เธอพอทนได้หรือ เธอยังอัตภาพให้เป็นไปได้หรือ ทุกขเวทนา
<span class="LineNumber"> 013 </span>ลดน้อยลง ไม่เจริญแก่กล้าหรือ ความทุเลาย่อมปรากฏ ความกำเริบไม่ปรากฏหรือ ฯ
<span class="LineNumber"> 014 </span>	 ภิ. ข้าแต่พระองค์ผู้เจริญ ข้าพระองค์ทนไม่ไหว ยังอัตภาพให้เป็นไปไม่ได้ทุกขเวทนา
<span class="LineNumber"> 015 </span>ของข้าพระองค์แก่กล้ายิ่งนัก ไม่ลดน้อยไปเลย ความกำเริบปรากฏความทุเลาไม่ปรากฏ พระเจ้าข้า
<span class="LineNumber"> 016 </span>	 พ. ดูกรภิกษุ เธอไม่มีความรังเกียจ ไม่มีความเดือดร้อนไรๆ หรือ ฯ
<span class="LineNumber"> 017 </span>	 ภิ. ข้าแต่พระองค์ผู้เจริญ ข้าพระองค์มีความรังเกียจ มีความเดือดร้อนไม่น้อยเลย
<span class="LineNumber"> 018 </span>พระเจ้าข้า ฯ
<span class="LineNumber"> 019 </span>	 พ. ดูกรภิกษุ เธอไม่ติเตียนตนเองโดยศีลบ้างหรือ ฯ
<span class="LineNumber"> 020 </span>	 ภิ. ข้าแต่พระองค์ผู้เจริญ ข้าพระองค์ไม่ติเตียนตนโดยศีลเลยพระเจ้าข้า ฯ
<span class="LineNumber"> 021 </span>	 พ. ดูกรภิกษุ ถ้าเธอไม่ติเตียนตนโดยศีล เมื่อเป็นเช่นนั้น เธอจะมีความรังเกียจ มี
<span class="LineNumber"> 022 </span>ความเดือดร้อนเพราะเรื่องอะไรเล่า ฯ
<span class="LineNumber"> 023 </span>	 ภิ. ข้าแต่พระองค์ผู้เจริญ ข้าพระองค์ยังไม่รู้ทั่วถึงธรรมที่พระผู้มีพระภาค  ทรงแสดงเพื่อ
<span class="LineNumber"> 024 </span>สีลวิสุทธิเลย พระเจ้าข้า ฯ
