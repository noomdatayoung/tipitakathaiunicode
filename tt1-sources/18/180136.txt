<span class="LineNumber"> 001 </span>นวปุราณวรรคที่ ๕
<span class="LineNumber"> 002 </span>กรรมสูตร
<span class="LineNumber"> 003 </span>[๒๒๗] ดูกรภิกษุทั้งหลาย เราจักแสดงกรรมทั้งใหม่และเก่า ความดับแห่งกรรม และ
<span class="LineNumber"> 004 </span>ปฏิปทาอันเป็นเครื่องให้ถึงความดับแห่งกรรม ท่านทั้งหลายจงฟัง  จงใส่ใจให้ดี เราจักกล่าว
<span class="LineNumber"> 005 </span>ดูกรภิกษุทั้งหลาย ก็กรรมเก่าเป็นไฉน จักษุอันบัณฑิต พึงเห็นว่าเป็นกรรมเก่า อันปัจจัย
<span class="LineNumber"> 006 </span>ทั้งหลายปรุงแต่งแล้ว สำเร็จด้วยเจตนา เป็นที่ตั้งแห่งเวทนา หู ... จมูก ... ลิ้น ... กาย ... ใจอัน
<span class="LineNumber"> 007 </span>บัณฑิตพึงเห็นว่าเป็นกรรมเก่า  อันปัจจัยปรุงแต่งแล้ว  สำเร็จด้วยเจตนา เป็นที่ตั้งแห่งเวทนา
<span class="LineNumber"> 008 </span>ดูกรภิกษุทั้งหลายนี้เราเรียกว่า กรรมเก่า ฯ
<span class="LineNumber"> 009 </span>[๒๒๘] ดูกรภิกษุทั้งหลาย ก็กรรมใหม่เป็นไฉน กรรมที่บุคคลทำด้วย  กาย วาจา
<span class="LineNumber"> 010 </span>ใจ ในบัดนี้ นี้เราเรียกว่า กรรมใหม่ ฯ
<span class="LineNumber"> 011 </span>[๒๒๙] ดูกรภิกษุทั้งหลาย ก็ความดับแห่งกรรมเป็นไฉน นิโรธที่ถูกต้องวิมุตติ
<span class="LineNumber"> 012 </span>เพราะความดับแห่งกายกรรม วจีกรรม มโนกรรม นี้เราเรียกว่า ความดับแห่งกรรม ฯ
<span class="LineNumber"> 013 </span>[๒๓๐] ดูกรภิกษุทั้งหลาย ปฏิปทาอันเป็นเครื่องให้ถึงความดับแห่งกรรมเป็นไฉน
<span class="LineNumber"> 014 </span>อริยมรรคมีองค์ ๘ ประการ คือ สัมมาทิฏฐิ ๑ สัมมาสังกัปปะ ๑ สัมมาวาจา ๑ สัมมากัมมันตะ ๑
<span class="LineNumber"> 015 </span>สัมมาอาชีวะ ๑ สัมมาวายามะ ๑ สัมมาสติ ๑สัมมาสมาธิ ๑ ดูกรภิกษุทั้งหลาย นี้เรา
<span class="LineNumber"> 016 </span>เรียกว่า ปฏิปทาอันเป็นเครื่องให้ถึงความดับกรรม ฯ
<span class="LineNumber"> 017 </span>[๒๓๑] ดูกรภิกษุทั้งหลาย กรรมเก่า  กรรมใหม่ ความดับแห่งกรรมและปฏิปทาอัน
<span class="LineNumber"> 018 </span>เป็นเครื่องให้ถึงความดับกรรม เราได้แสดงแล้วแก่ท่านทั้งหลายด้วยประการดังนี้แล กิจใดแล
<span class="LineNumber"> 019 </span>อันเราผู้ศาสดา ผู้แสวงหาประโยชน์เกื้อกูล ผู้อนุเคราะห์แก่สาวกทั้งหลาย พึงทำ กิจนั้นเรา
<span class="LineNumber"> 020 </span>ทำแล้วเพราะอาศัยความอนุเคราะห์ดูกรภิกษุทั้งหลาย นั่นโคนไม้  นั่นเรือนว่างเปล่า เธอทั้งหลาย
<span class="LineNumber"> 021 </span>จงพยายาม อย่าประมาท อย่าได้เป็นผู้มีความเดือดร้อนใจในภายหลัง นี้เป็นอนุศาสนีของเรา
<span class="LineNumber"> 022 </span>เพื่อเธอทั้งหลาย ฯ
<span class="LineNumber"> 023 </span>จบสูตรที่ ๑
