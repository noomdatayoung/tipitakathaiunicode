<span class="LineNumber"> 001 </span>                   สมชีวิสูตรที่ ๒
<span class="LineNumber"> 002 </span>         [๕๖] พระผู้มีพระภาคตรัสว่า ดูกรภิกษุทั้งหลาย ถ้าภรรยาและสามีทั้งสองพึงหวังพบ
<span class="LineNumber"> 003 </span>กันและกันทั้งในปัจจุบัน และในสัมปรายภพ ทั้งสองเทียวพึงเป็นผู้มีศรัทธาเสมอกัน มีศีลเสมอ
<span class="LineNumber"> 004 </span>กัน มีจาคะเสมอกัน มีปัญญาเสมอกันภรรยาและสามีทั้งสองนั้น ย่อมได้พบกันและกันทั้งใน
<span class="LineNumber"> 005 </span>ปัจจุบัน ทั้งในสัมปรายภพ ฯ
<span class="LineNumber"> 006 </span>  	ภรรยาและสามีทั้งสองเป็นผู้มีศรัทธา รู้ความประสงค์ของ
<span class="LineNumber"> 007 </span>  ผู้ขอ มีความสำรวม เป็นอยู่โดยธรรม เจรจาคำที่น่ารัก
<span class="LineNumber"> 008 </span>แก่ กันและกัน ย่อมมีความเจริญรุ่งเรืองมาก มีความผาสุก
<span class="LineNumber"> 009 </span>ทั้ง     สองฝ่ายมีศีลเสมอกัน รักใคร่กันมาก ไม่มีใจร้ายต่อ
<span class="LineNumber"> 010 </span>กัน ประพฤติธรรมในโลกนี้แล้ว ทั้งสองเป็นผู้มีศีลและ
<span class="LineNumber"> 011 </span>วัตรเสมอ     กัน ย่อมเป็นผู้เสวยกามารมณ์ เพลิดเพลิน
<span class="LineNumber"> 012 </span>บันเทิงใจอยู่ใน
<span class="LineNumber"> 013 </span>          		เทวโลก ฯ
<span class="LineNumber"> 014 </span>                                                จบสูตรที่ ๖
<span class="LineNumber"> 015 </span>                                             สุปปวาสสูตร
<span class="LineNumber"> 016 </span>         [๕๗] สมัยหนึ่ง พระผู้มีพระภาคประทับอยู่ในนิคมของโกลิยราชสกุล ชื่อปัชชเนละ 
<span class="LineNumber"> 017 </span>แคว้นโกฬิยะ ครั้งนั้นแล เวลาเช้า พระผู้มีพระภาคทรงนุ่งแล้วทรงถือบาตรและจีวรเสด็จเข้าไป
<span class="LineNumber"> 018 </span>ยังนิเวศน์ของโกลิยธิดาชื่อสุปปวาสา ครั้นแล้วประทับนั่งบนอาสนะที่ปูลาดไว้ ครั้งนั้นแล โกลิยธิดา
<span class="LineNumber"> 019 </span>ชื่อสุปปวาสาได้อังคาสพระผู้มีพระภาคด้วยของเคี้ยวของฉันอันประณีต ด้วยมือของตน ให้อิ่มหนำ
<span class="LineNumber"> 020 </span>เพียงพอแล้ว ได้เห็นพระผู้มีพระภาคเสวยเสร็จ นำพระหัตถ์ออกจากบาตรแล้ว จึงนั่ง ณ ที่ควร
<span class="LineNumber"> 021 </span>ส่วนข้างหนึ่ง ครั้นแล้ว พระผู้มีพระภาคได้ตรัสว่า ดูกรนางสุปปวาสา อริยสาวิกาผู้ให้โภชนะ ชื่อ
<span class="LineNumber"> 022 </span>ว่าย่อมให้ฐานะ ๔ แก่ปฏิคาหก ฐานะ ๔ เป็นไฉนคือ ให้อายุ วรรณะ สุขะ พละ ครั้นให้
<span class="LineNumber"> 023 </span>อายุแล้ว ย่อมเป็นผู้มีส่วนแห่งอายุอันเป็นทิพย์หรือเป็นของมนุษย์ ครั้นให้วรรณะแล้ว ย่อม
<span class="LineNumber"> 024 </span>เป็นผู้มีส่วนแห่งวรรณะอันเป็นทิพย์หรือเป็นของมนุษย์ ครั้นให้สุขแล้ว ย่อมเป็นผู้มีส่วนแห่งสุขะ
