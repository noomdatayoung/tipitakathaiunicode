<span class="LineNumber"> 001 </span>	ดูกรภิกษุทั้งหลาย เราอนุญาตให้สมมติวิหาร เรือนมุงแถบเดียว เรือนชั้น เรือนโล้น  
<span class="LineNumber"> 002 </span>หรือถ้ำ ที่สงฆ์จำนงให้เป็นโรงอุโบสถแล้วทำอุโบสถ.  
<span class="LineNumber"> 003 </span>				วิธีสมมติโรงอุโบสถ  
<span class="LineNumber"> 004 </span>	ดูกรภิกษุทั้งหลาย ก็แล พึงสมมติโรงอุโบสถอย่างนี้.  
<span class="LineNumber"> 005 </span>	ภิกษุผู้ฉลาด ผู้สามารถ พึงประกาศให้สงฆ์ทราบด้วยญัตติทุติยกรรมวาจา ว่าดังนี้:-  
<span class="LineNumber"> 006 </span>				กรรมวาจาสมมติโรงอุโบสถ  
<span class="LineNumber"> 007 </span>	ท่านเจ้าข้า ขอสงฆ์จงฟังข้าพเจ้า ถ้าความพร้อมพรั่งของสงฆ์ถึงที่แล้ว สงฆ์พึง  
<span class="LineNumber"> 008 </span>สมมติวิหารมีชื่อนี้ให้เป็นโรงอุโบสถ. นี้เป็นญัตติ.  
<span class="LineNumber"> 009 </span>	ท่านเจ้าข้า ขอสงฆ์จงฟังข้าพเจ้า สงฆ์สมมติอยู่บัดนี้ ซึ่งวิหารมีชื่อนี้ ให้เป็น  
<span class="LineNumber"> 010 </span>โรงอุโบสถ. การสมมติวิหารมีชื่อนี้ให้เป็นโรงอุโบสถ ชอบแก่ท่านผู้ใด ท่านผู้นั้นพึงเป็น  
<span class="LineNumber"> 011 </span>ผู้นิ่ง ไม่ชอบแก่ท่านผู้ใด ท่านผู้นั้นพึงพูด.  
<span class="LineNumber"> 012 </span>	วิหารมีชื่อนี้อันสงฆ์สมมติให้เป็นโรงอุโบสถแล้ว ชอบแก่สงฆ์ เหตุนั้นจึงนิ่ง  
<span class="LineNumber"> 013 </span>ข้าพเจ้าทรงความนี้ไว้ ด้วยอย่างนี้.  
<span class="LineNumber"> 014 </span>			กรรมวาจาสมมติโรงอุโบสถ  จบ.  
<span class="LineNumber"> 015 </span>				________________  
<span class="LineNumber"> 016 </span>			เรื่องสมมติโรงอุโบสถ ๒ แห่งในอาวาสเดียวกัน  
<span class="LineNumber"> 017 </span>	[๑๕๘] ก็โดยสมัยนั้นแล ในอาวาสแห่งหนึ่ง สงฆ์สมมติโรงอุโบสถ ๒ แห่ง. ภิกษุ  
<span class="LineNumber"> 018 </span>ทั้งหลายประชุมกันในโรงอุโบสถทั้งสองด้วยตั้งใจว่า สงฆ์จักทำอุโบสถที่นี้ สงฆ์จักทำอุโบสถ  
<span class="LineNumber"> 019 </span>ณ ที่นี้ จึงพากันกราบทูลเรื่องนั้นแด่พระผู้มีพระภาค พระผู้มีพระภาคตรัสห้ามแก่ภิกษุทั้งหลายว่า  
<span class="LineNumber"> 020 </span>ดูกรภิกษุทั้งหลาย ในอาวาสแห่งหนึ่ง สงฆ์ไม่พึงสมมติโรงอุโบสถ ๒ แห่ง รูปใดสมมติ  
<span class="LineNumber"> 021 </span>ต้องอาบัติทุกกฏ.  
<span class="LineNumber"> 022 </span>	ดูกรภิกษุทั้งหลาย เราอนุญาตให้ถอนโรงอุโบสถแห่งหนึ่งแล้วทำอุโบสถ ในโรงอุโบสถ  
<span class="LineNumber"> 023 </span>แห่งหนึ่ง.  
