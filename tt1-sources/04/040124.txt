<span class="LineNumber"> 001 </span>พระสมณะเชื้อสายพระศากยบุตร กุลบุตรเหล่านั้น ใครๆ จะทำอะไรไม่ได้ เพราะธรรมอัน  
<span class="LineNumber"> 002 </span>พระผู้มีพระภาคตรัสไว้ดีแล้ว จงประพฤติพรหมจรรย์เพื่อทำที่สุดทุกข์โดยชอบเถิด.  
<span class="LineNumber"> 003 </span>	ประชาชนจึงเพ่งโทษ ติเตียน โพนทะนาว่า พระสมณะเชื้อสายพระศากยบุตรเหล่านี้  
<span class="LineNumber"> 004 </span>มิใช่ผู้หลบหลีกภัย ใครๆ จะทำอะไรไม่ได้ แต่ไฉนจึงให้ทาสบวชเล่า. ภิกษุทั้งหลายกราบทูล  
<span class="LineNumber"> 005 </span>เรื่องนั้นแด่พระผู้มีพระภาค.  
<span class="LineNumber"> 006 </span>	พระผู้มีพระภาครับสั่งกะภิกษุทั้งหลายว่า ดูกรภิกษุทั้งหลาย คนเป็นทาส ภิกษุไม่พึงบวช  
<span class="LineNumber"> 007 </span>รูปใดให้บวช ต้องอาบัติทุกกฏ.  
<span class="LineNumber"> 008 </span>				ทรงอนุญาตการปลงผม  
<span class="LineNumber"> 009 </span>	[๑๑๐] ก็โดยสมัยนั้นแล บุตรช่างทองศีรษะโล้นคนหนึ่ง ทะเลาะกับมารดาบิดา แล้ว  
<span class="LineNumber"> 010 </span>ไปอารามบวชในสำนักภิกษุ. ครั้งนั้น มารดาบิดาของเขาสืบหาเขาอยู่ ได้ไปอารามถามภิกษุทั้งหลาย  
<span class="LineNumber"> 011 </span>ว่า ท่านเจ้าข้า ท่านทั้งหลายเห็นเด็กชายมีรูปร่างเช่นนี้บ้างไหม.  
<span class="LineNumber"> 012 </span>	บรรดาภิกษุพวกที่ไม่รู้เลยตอบว่า พวกอาตมาไม่รู้ พวกที่ไม่เห็นเลยตอบว่า พวก  
<span class="LineNumber"> 013 </span>อาตมาไม่เห็น  
<span class="LineNumber"> 014 </span>	ครั้นมารดาบิดาของเขาสืบหาอยู่ ได้เห็นเขาบวชแล้วในสำนักภิกษุ จึงเพ่งโทษ ติเตียน  
<span class="LineNumber"> 015 </span>โพนทะนาว่า พระสมณะเชื้อสายพระศากยบุตรเหล่านี้ ช่างไม่ละอาย เป็นคนทุศีล พูดเท็จ  
<span class="LineNumber"> 016 </span>รู้อยู่แท้ๆ บอกว่าไม่รู้ เห็นอยู่ชัดๆ บอกว่าไม่เห็น เด็กคนนี้บวชแล้วในสำนักภิกษุ. ภิกษุ  
<span class="LineNumber"> 017 </span>ทั้งหลายได้ยินมารดาบิดาของบุตรช่างทองศีรษะโล้นนั้น เพ่งโทษ ติเตียน โพนทะนาอยู่ จึง  
<span class="LineNumber"> 018 </span>กราบทูลเรื่องนั้นแด่พระผู้มีพระภาค.  
<span class="LineNumber"> 019 </span>	พระผู้มีพระภาครับสั่งกะภิกษุทั้งหลายว่า ดูกรภิกษุทั้งหลาย เราอนุญาตให้อปโลกน์ต่อ  
<span class="LineNumber"> 020 </span>สงฆ์ เมื่อการปลงผม  
<span class="LineNumber"> 021 </span>				พวกเด็กชายสัตตรสวัคคีย์บวช  
<span class="LineNumber"> 022 </span>	[๑๑๑] ก็สมัยนั้นแล ในพระนครราชคฤห์มีเด็กชายพวกหนึ่ง ๑๗ คน เป็นเพื่อนกัน  
<span class="LineNumber"> 023 </span>เด็กชายอุบาลีเป็นหัวหน้าของเด็กพวกนั้น. ครั้งนั้น มารดาบิดาของเด็กชายอุบาลีได้หารือกันว่า  
<span class="LineNumber"> 024 </span>ด้วยวิธีอะไรหนอ เมื่อเราทั้งสองล่วงลับไปแล้ว เจ้าอุบาลีจะอยู่เป็นสุข และจะไม่ต้องลำบาก.  
<span class="LineNumber"> 025 </span>ครั้นแล้วหารือกันต่อไปว่า ถ้าเจ้าอุบาลีจะพึงเรียนหนังสือ ด้วยวิธีอย่างนี้แหละ เมื่อเราทั้งสอง  
