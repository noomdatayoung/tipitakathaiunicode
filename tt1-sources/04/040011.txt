<span class="LineNumber"> 001 </span>				ทรงพิจารณาสัตวโลกเปรียบด้วยดอกบัว ๔ เหล่า  
<span class="LineNumber"> 002 </span>	[๙] ลำดับนั้น พระผู้มีพระภาค ทรงกราบคำทูลอาราธนาของพรหม และทรงอาศัย  
<span class="LineNumber"> 003 </span>ความกรุณาในหมู่สัตว์ จึงทรงตรวจดูสัตวโลกด้วยพุทธจักษุ เมื่อตรวจดูสัตว์โลกด้วยพุทธจักษุ  
<span class="LineNumber"> 004 </span>ได้ทรงเห็นสัตว์ทั้งหลายที่มีธุลีคือกิเลสในจักษุน้อยก็มี ที่มีธุลีคือกิเลสในจักษุมากก็มี ที่มีอินทรีย์  
<span class="LineNumber"> 005 </span>แก่กล้าก็มี ที่มีอินทรีย์อ่อนก็มี ที่มีอาการดีก็มี ที่มีอาการทรามก็มี ที่จะสอนให้รู้ได้ง่ายก็มี  
<span class="LineNumber"> 006 </span>ที่จะสอนให้รู้ได้ยากก็มี ที่มีปกติเห็นปรโลกและโทษโดยความเป็นภัยอยู่ก็มี.  
<span class="LineNumber"> 007 </span>	มีอุปมาเหมือนดอกอุบลในกออุบล ดอกปทุมในกอปทุม หรือดอกบุณฑริกในกอบุณฑริก  
<span class="LineNumber"> 008 </span>ที่เกิดแล้วในน้ำ เจริญแล้วในน้ำ งอกงามแล้วในน้ำ บางเหล่ายังจมในน้ำ อันน้ำเลี้ยงไว้  
<span class="LineNumber"> 009 </span>บางเหล่าตั้งอยู่เสมอน้ำ บางเหล่าตั้งอยู่พ้นน้ำ อันน้ำไม่ติดแล้ว.  
<span class="LineNumber"> 010 </span>	พระผู้มีพระภาคทรงตรวจดูสัตวโลกด้วยพุทธจักษุ ได้ทรงเห็นสัตว์ทั้งหลาย บางพวก  
<span class="LineNumber"> 011 </span>มีธุลีคือกิเลสในจักษุน้อย บางพวกมีธุลีคือกิเลสในจักษุมาก บางพวกมีอินทรีย์แก่กล้า  
<span class="LineNumber"> 012 </span>บางพวกมีอินทรีย์อ่อน บางพวกมีอาการดี บางพวกมีอาการทราม บางพวกสอนให้รู้ได้ง่าย  
<span class="LineNumber"> 013 </span>บางพวกสอนให้รู้ได้ยาก บางพวกมีปกติเห็นปรโลกและโทษโดยความเป็นภัยอยู่ ฉันนั้น  
<span class="LineNumber"> 014 </span>เหมือนกัน ครั้นแล้วได้ตรัสคาถาตอบท้าวสหัมบดีพรหมว่า ดังนี้:-  
<span class="LineNumber"> 015 </span>				เราเปิดประตูอมตะแก่ท่านแล้ว สัตว์เหล่าใดจะฟัง  
<span class="LineNumber"> 016 </span>				จงปล่อยศรัทธามาเถิด ดูกรพรหม เพราะเรา  
<span class="LineNumber"> 017 </span>				มีความสำคัญในความลำบาก จึงไม่แสดงธรรม  
<span class="LineNumber"> 018 </span>				ที่เราคล่องแคล่ว ประณีต ในหมู่มนุษย์.  
<span class="LineNumber"> 019 </span>	ครั้นท้าวสหัมบดีพรหมทราบว่า พระผู้มีพระภาคทรงประทานโอกาสเพื่อจะแสดงธรรม  
<span class="LineNumber"> 020 </span>แล้ว จึงถวายบังคมพระผู้มีพระภาคทำประทักษิณแล้ว อันตรธานไปในที่นั้นแล.  
<span class="LineNumber"> 021 </span>				พรหมยาจนกถา จบ  
<span class="LineNumber"> 022 </span>				_____________  
