<span class="LineNumber"> 001 </span>	ประชาชนจึงเพ่งโทษ ติเตียน โพนทะนาว่า พระสมณะเชื้อสายพระศากยบุตรเหล่านี้  
<span class="LineNumber"> 002 </span>มิใช่ผู้ประพฤติพรหมจรรย์ สามเณรน้อยรูปนี้ชะรอยเกิดแต่ภิกษุณี. ภิกษุทั้งหลายได้ยินประชาชน  
<span class="LineNumber"> 003 </span>พวกนั้นเพ่งโทษ ติเตียน โพนทะนาอยู่ จึงกราบทูลเรื่องนั้นแด่พระผู้มีพระภาค.  
<span class="LineNumber"> 004 </span>	พระผู้มีพระภาครับสั่งกะภิกษุทั้งหลายว่า ดูกรภิกษุทั้งหลาย เด็กชายมีอายุหย่อน ๑๕ ปี  
<span class="LineNumber"> 005 </span>ภิกษุไม่พึงให้บวช รูปใดให้บวช ต้องอาบัติทุกกฏ.  
<span class="LineNumber"> 006 </span>			เด็กชายตระกูลอุปัฏฐากบรรพชา  
<span class="LineNumber"> 007 </span>	[๑๑๓] ก็โดยสมัยนั้นแล ตระกูลอุปัฏฐากของท่านพระอานนท์มีศรัทธาเลื่อมใส ได้  
<span class="LineNumber"> 008 </span>ตายลงเพราะอหิวาตกโรค. เหลืออยู่แต่เด็กชายสองคน. เด็กชายทั้งสองเห็นภิกษุทั้งหลาย จึงวิ่ง  
<span class="LineNumber"> 009 </span>เข้าไปหาด้วยกิริยาที่คุ้นเคยแต่ก่อนมา. ภิกษุทั้งหลายไล่ไปเสีย. เด็กชายทั้งสองนั้นเมื่อถูกภิกษุ  
<span class="LineNumber"> 010 </span>ทั้งหลายไล่ก็ร้องไห้ จึงท่านพระอานนท์ได้มีความดำริว่า พระผู้มีพระภาคทรงบัญญัติ มิให้บวช  
<span class="LineNumber"> 011 </span>เด็กชายมีอายุหย่อน ๑๕ ปี ก็เด็กชายทั้งสองคนนี้มีอายุหย่อน ๑๕ ปี ด้วยวิธีอะไรหนอ เด็กชาย  
<span class="LineNumber"> 012 </span>สองคนนี้จึงจะไม่เสื่อมเสีย ดังนี้ จึงกราบทูลเรื่องนั้นแด่พระผู้มีพระภาค.  
<span class="LineNumber"> 013 </span>	พระผู้มีพระภาคตรัสถามว่า ดูกรอานนท์ เด็กชายสองคนนั้นอาจไล่กาได้ไหม?  
<span class="LineNumber"> 014 </span>	ท่านพระอานนท์กราบทูลว่า อาจ พระพุทธเจ้าข้า.  
<span class="LineNumber"> 015 </span>	ลำดับนั้น พระผู้มีพระภาคทรงทำธรรมีกถา ในเพราะเหตุเป็นเค้ามูลนั้น ในเพราะ  
<span class="LineNumber"> 016 </span>เหตุแรกเกิดนั้น แล้วรับสั่งกะภิกษุทั้งหลายว่า ดูกรภิกษุทั้งหลาย เราอนุญาตให้บวชเด็กชาย  
<span class="LineNumber"> 017 </span>มีอายุหย่อน ๑๕ ปี แต่สามารถไล่กาได้.  
<span class="LineNumber"> 018 </span>			เรื่องสามเณรของท่านพระอุปนันท์  
<span class="LineNumber"> 019 </span>	[๑๑๔] ก็โดยสมัยนั้นแล ท่านพระอุปนันทศากยบุตรมีสามเณรอยู่ ๒ รูป คือสามเณร  
<span class="LineNumber"> 020 </span>กัณฏกะ ๑ สามเณรมหกะ ๑. เธอทั้งสองประทุษร้ายกันและกัน. ภิกษุทั้งหลายจึงเพ่งโทษ  
<span class="LineNumber"> 021 </span>ติเตียน โพนทะนาว่า ไฉนสามเณรทั้งสองจึงได้ประพฤติอนาจารเห็นปานนั้นเล่า แล้วกราบทูล  
<span class="LineNumber"> 022 </span>เรื่องนั้นแด่พระผู้มีพระภาค.  
<span class="LineNumber"> 023 </span>	พระผู้มีพระภาครับสั่งกะภิกษุทั้งหลายว่า ดูกรภิกษุทั้งหลาย ภิกษุรูปเดียว ไม่พึงให้  
<span class="LineNumber"> 024 </span>สามเณร ๒ รูปอุปัฏฐาก รูปใดให้อุปัฏฐาก ต้องอาบัติทุกกฏ.  
