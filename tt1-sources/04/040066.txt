<span class="LineNumber"> 001 </span>	เมื่ออุปัชฌายะลุกแล้ว พึงเก็บอาสนะ เก็บน้ำล้างเท้า ตั่งรองเท้า กระเบื้องเช็ดเท้า  
<span class="LineNumber"> 002 </span>ถ้าที่นั้นรก พึงกวาดที่นั้นเสีย.  
<span class="LineNumber"> 003 </span>	ถ้าอุปัชฌายะใคร่จะสรงน้ำ พึงจัดน้ำสรงถวาย ถ้าต้องการน้ำเย็น พึงจัดน้ำเย็นถวาย  
<span class="LineNumber"> 004 </span>ถ้าต้องการน้ำร้อน พึงจัดน้ำร้อนถวาย.  
<span class="LineNumber"> 005 </span>	ถ้าอุปัชฌายะประสงค์จะเข้าเรือนไฟ พึงบดจุณ แช่ดิน ถือตั่งสำหรับเรือนไฟแล้ว  
<span class="LineNumber"> 006 </span>เดินตามหลังอุปัชฌายะไป ถวายตั่งสำหรับเรือนไฟแล้ว รับจีวรมาวางไว้ ณ ที่ควรส่วนข้างหนึ่ง  
<span class="LineNumber"> 007 </span>พึงถวายจุณ ถวายดิน  
<span class="LineNumber"> 008 </span>	ถ้าอุตสาหะอยู่ พึงเข้าเรือนไฟ เมื่อเข้าเรือนไฟ พึงเอาดินทาหน้า ปิดทั้งข้างหน้า  
<span class="LineNumber"> 009 </span>ข้างหลัง แล้วเข้าเรือนไฟ ไม่พึงนั่งเบียดภิกษุผู้เถระ ไม่พึงห้ามกันอาสนะภิกษุใหม่ พึงทำ  
<span class="LineNumber"> 010 </span>บริกรรม แก่อุปัชฌายะในเรือนไฟ  
<span class="LineNumber"> 011 </span>	เมื่อออกจากเรือนไฟ พึงถือตั่งสำหรับเรือนไฟ แล้วปิดทั้งข้างหน้าทั้งข้างหลังออกจาก  
<span class="LineNumber"> 012 </span>เรือนไฟ  
<span class="LineNumber"> 013 </span>	พึงทำบริกรรมแก่อุปัชฌายะแม้ในน้ำ อาบเสร็จแล้ว พึงขึ้นมาก่อน ทำตัวของตน  
<span class="LineNumber"> 014 </span>ให้แห้งน้ำ นุ่งผ้าแล้ว พึงเช็ดน้ำจากตัวของอุปัชฌายะ  พึงถวายผ้านุ่ง พึงถวายผ้าสังฆาฏิ  
<span class="LineNumber"> 015 </span>ถือตั่งสำหรับเรือนไฟมาก่อน แล้วปูอาสนะไว้ เตรียมน้ำล้างเท้า ตั่งรองเท้า กระเบื้องเช็ดเท้าไว้  
<span class="LineNumber"> 016 </span>พึงถามอุปัชฌายะด้วยน้ำฉัน.  
<span class="LineNumber"> 017 </span>	ถ้าประสงค์จะเรียนบาลี พึงขอให้อุปัชฌายะแสดงบาลีขึ้น  
<span class="LineNumber"> 018 </span>	ถ้าประสงค์จะสอบถามอรรถกถา พึงสอบถาม.  
<span class="LineNumber"> 019 </span>	อุปัชฌายะอยู่ในวิหารแห่งใด ถ้าวิหารแห่งนั้นรก ถ้าอุตสาหะอยู่ พึงปัดกวาดเสีย  
<span class="LineNumber"> 020 </span>เมื่อปัดกวาดวิหาร พึงขนบาตรจีวรออกก่อน แล้ววางไว้ ณ ที่ควรส่วนข้างหนึ่ง พึงขนผ้าปูนั่ง  
<span class="LineNumber"> 021 </span>และผ้าปูนอน ฟูก หมอน ออกวางไว้ ณ ที่ควรส่วนข้างหนึ่ง  
<span class="LineNumber"> 022 </span>	เตียงตั่ง สัทธิวิหาริกพึงยกต่ำๆ อย่าให้ครูดสี อย่าให้กระทบกระแทกบานและกรอบ  
<span class="LineNumber"> 023 </span>ประตู ขนออกให้เรียบร้อย แล้วตั้งไว้ ณ ที่ควรส่วนข้างหนึ่ง เขียงรองเตียง กระโถน พนักอิง  
<span class="LineNumber"> 024 </span>พึงขนออกตั้งไว้ ณ ที่ควรส่วนข้างหนึ่ง เครื่องปูพื้น พึงสังเกตที่ปูไว้เดิม แล้วขนออกวางไว้  
<span class="LineNumber"> 025 </span>ณ ที่ควรส่วนข้างหนึ่ง  
