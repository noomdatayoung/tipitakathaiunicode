<span class="LineNumber"> 001 </span>	ดูกรภิกษุทั้งหลาย  เราอนุญาตให้สวดปาติโมกข์ ปักษ์ละ ๑ ครั้ง คือ ในวัน ๑๔ ค่ำ หรือ  
<span class="LineNumber"> 002 </span>วัน ๑๕ ค่ำ  
<span class="LineNumber"> 003 </span>			เรื่องพระฉัพพัคคีย์สวดปาติโมกข์  
<span class="LineNumber"> 004 </span>	[๑๕๒] ก็โดยสมัยนั้นแล พระฉัพพัคคีย์สวดปาติโมกข์แก่บริษัทเท่าที่มีอยู่ คือเฉพาะ  
<span class="LineNumber"> 005 </span>บริษัทของตนๆ ภิกษุทั้งหลายกราบทูลเรื่องนั้นแด่พระผู้มีพระภาค. พระผู้มีพระภาครับสั่งกะ  
<span class="LineNumber"> 006 </span>ภิกษุทั้งหลายว่า ดูกรภิกษุทั้งหลาย ภิกษุไม่พึงสวดปาติโมกข์แก่บริษัทเท่าที่มีอยู่ คือเฉพาะ  
<span class="LineNumber"> 007 </span>บริษัทของตนๆ รูปใดสวด ต้องอาบัติทุกกฏ.  
<span class="LineNumber"> 008 </span>	ดูกรภิกษุทั้งหลาย เราอนุญาตอุโบสถกรรมแก่ภิกษุทั้งหลาย ผู้พร้อมเพรียงกัน.  
<span class="LineNumber"> 009 </span>	ครั้งนั้น ภิกษุทั้งหลายได้มีความปริวิตกว่า พระผู้มีพระภาคทรงบัญญัติอุโบสถกรรมแก่  
<span class="LineNumber"> 010 </span>ภิกษุทั้งหลายผู้พร้อมเพรียงกัน ดังนี้ แล้วมีความดำริต่อไปว่า ความพร้อมเพรียงมีเพียงเท่าไร  
<span class="LineNumber"> 011 </span>หนอแล มีเพียงอาวาสหนึ่ง หรือทั่วทั้งแผ่นดิน แล้วกราบทูลเรื่องนั้นแด่พระผู้มีพระภาค.  
<span class="LineNumber"> 012 </span>พระผู้มีพระภาครับสั่งกะภิกษุทั้งหลายว่า ดูกรภิกษุทั้งหลาย เราอนุญาตความพร้อมเพรียง เพียง  
<span class="LineNumber"> 013 </span>ชั่วอาวาสเดียวเท่านั้น.  
<span class="LineNumber"> 014 </span>			เรื่องพระมหากัปปินเถระดำริจะไม่ทำอุโบสถ  
<span class="LineNumber"> 015 </span>	[๑๕๓] ก็โดยสมัยนั้นแล ท่านพระมหากัปปินะพักอยู่ ณ มัททกุจฉิมฤคทายวัน เขต  
<span class="LineNumber"> 016 </span>พระนครราชคฤห์. คราวหนึ่ง ท่านไปในที่สงัด หลีกเร้นอยู่ ได้มีความปริวิตกแห่งจิตเกิดขึ้น  
<span class="LineNumber"> 017 </span>อย่างนี้ว่า เราควรไปทำอุโบสถ หรือไม่ควรไป ควรไปทำสังฆกรรม หรือไม่ควรไป โดยที่แท้  
<span class="LineNumber"> 018 </span>เราเป็นผู้หมดจดแล้วด้วยความหมดจดอย่างยิ่ง. ทีนั้น พระผู้มีพระภาคทรงทราบความปริวิตกแห่ง  
<span class="LineNumber"> 019 </span>จิตของท่านพระมหากัปปินะด้วยพระทัยของพระองค์ แล้วได้ทรงหายพระองค์ไปในคิชฌกูฏบรรพต  
<span class="LineNumber"> 020 </span>มาปรากฏอยู่ตรงหน้าท่านพระมหากัปปินะ ณ มัททกุจฉิมฤคทายวัน เปรียบเหมือนบุรุษมีกำลัง  
<span class="LineNumber"> 021 </span>เหยียดแขนที่คู้ หรือคู้แขนที่เหยียดฉะนั้น แล้วพระองค์ประทับนั่งเหนือพุทธอาสนะที่เขาจัด  
<span class="LineNumber"> 022 </span>ถวาย. ฝ่ายท่านพระมหากัปปินะถวายบังคมพระผู้มีพระภาคแล้วนั่ง ณ ที่ควรส่วนข้างหนึ่ง.  
<span class="LineNumber"> 023 </span>	พระผู้มีพระภาคจึงได้ตรัสคำนี้กะท่านพระมหากัปปินะผู้นั่ง ณ ที่ควรส่วนข้างหนึ่งว่า ดูกร  
<span class="LineNumber"> 024 </span>กัปปินะ เธอไปในที่สงัด หลีกเร้นอยู่ ได้มีความปริวิตกแห่งจิตเกิดขึ้นอย่างนี้ว่า เราควรไปทำ  
<span class="LineNumber"> 025 </span>อุโบสถ หรือไม่ควรไป ควรไปทำสังฆกรรม หรือไม่ควรไป โดยที่แท้ เราเป็นผู้หมดจดแล้ว  
<span class="LineNumber"> 026 </span>ด้วยความหมดจดอย่างยิ่ง ดังนี้มิใช่หรือ?  
