<span class="LineNumber"> 001 </span>ผู้มีชื่อนี้ มีท่านผู้มีชื่อนี้เป็นอุปัชฌายะ. การอุปสมบทผู้มีชื่อนี้ มีท่านผู้มีชื่อนี้เป็นอุปัชฌายะ  
<span class="LineNumber"> 002 </span>ชอบแก่ท่านผู้ใด ท่านผู้นั้นพึงเป็นผู้นิ่ง ไม่ชอบแก่ท่านผู้ใด ท่านผู้นั้นพึงพูด.  
<span class="LineNumber"> 003 </span>   ผู้มีชื่อนี้สงฆ์อุปสมบทแล้ว มีท่านผู้มีชื่อนี้เป็นอุปัชฌายะ ชอบแก่สงฆ์ เหตุนั้นจึงนิ่ง  
<span class="LineNumber"> 004 </span>ข้าพเจ้าทรงความนี้ไว้ด้วยอย่างนี้.  
<span class="LineNumber"> 005 </span>				อุปสมบทกรรม จบ.  
<span class="LineNumber"> 006 </span>				______________  
<span class="LineNumber"> 007 </span>				พระพุทธานุญาตให้บอกนิสสัย ๔  
<span class="LineNumber"> 008 </span>	[๑๔๓] ทันใดนั้นแหละ พึงวัดเงา พึงบอกประมาณแห่งฤดู พึงบอกส่วนแห่งวัน  
<span class="LineNumber"> 009 </span>พึงบอกสังคีติ พึงบอกนิสสัย ๔ ว่าดังนี้:-  
<span class="LineNumber"> 010 </span>	๑. บรรพชาอาศัยโภชนะ คือคำข้าวอันหาได้ด้วยกำลังปลีแข้ง เธอพึงทำอุตสาหะ  
<span class="LineNumber"> 011 </span>ในข้อนั้นจนตลอดชีวิต. อติเรกลาภ คือภัตถวายสงฆ์ ภัตเฉพาะสงฆ์ การนิมนต์ ภัตถวายตาม  
<span class="LineNumber"> 012 </span>สลาก ภัตถวายในปักษ์ ภัตถวายในวันอุโบสถ ภัตถวายในวันปาฏิบท.  
<span class="LineNumber"> 013 </span>	๒. บรรพชาอาศัยบังสุกุลจีวร เธอพึงทำอุตสาหะในข้อนั้นจนตลอดชีวิต. อติเรกลาภ  
<span class="LineNumber"> 014 </span>คือ ผ้าเปลือกไม้ ผ้าฝ้าย ผ้าไหม ผ้าขนสัตว์ ผ้าป่าน ผ้าแกมกัน.  
<span class="LineNumber"> 015 </span>	๓. บรรพชาอาศัยโคนต้นไม้เป็นเสนาสนะ เธอพึงอุตสาหะในข้อนั้นจนตลอดชีวิต.  
<span class="LineNumber"> 016 </span>อติเรกลาภ คือวิหาร เรือนมุงแถบเดียว เรือนชั้น เรือนโล้น ถ้ำ.  
<span class="LineNumber"> 017 </span>	๔. บรรพชาอาศัยมูตรเน่าเป็นยา เธอพึงทำอุตสาหะในข้อนั้นจนตลอดชีวิต. อติเรกลาภ  
<span class="LineNumber"> 018 </span>คือเนยใส เนยข้น น้ำมัน น้ำผึ้ง น้ำอ้อย.  
<span class="LineNumber"> 019 </span>				นิสสัย ๔ จบ.  
<span class="LineNumber"> 020 </span>				อกรณียกิจ ๔  
<span class="LineNumber"> 021 </span>	[๑๔๔] ก็โดยสมัยนั้นแล ภิกษุทั้งหลายอุปสมบทภิกษุรูปหนึ่งแล้ว ทิ้งไว้แต่ลำพังแล้ว  
<span class="LineNumber"> 022 </span>หลีกไป. เธอเดินมาทีหลังแต่รูปเดียว ได้พบภรรยาเก่าเข้า ณ ระหว่างทาง. นางได้ถามว่า  
<span class="LineNumber"> 023 </span>เวลานี้ท่านบวชแล้วหรือ?  
