<span class="LineNumber"> 001 </span>  	[๒๓๑๒] ข้าพเจ้าระลึกไม่ได้เลยว่า เคยคิดร้ายในที่แจ้ง หรือในที่ลับในพระเชฏฐา       
<span class="LineNumber"> 002 </span>             อลีนสัตตุ ด้วยคำสัตย์นี้ ขอทวยเทพจงช่วยคุ้มครอง ขอให้พระเชฏฐา
<span class="LineNumber"> 003 </span>             ได้รับอนุญาตกลับมาโดยสวัสดีเถิด.           
<span class="LineNumber"> 004 </span>  	[๒๓๑๓] ข้าแต่พระสวามี พระองค์ไม่เคยประพฤตินอกใจหม่อมฉันเลย ฉะนั้น 
<span class="LineNumber"> 005 </span>             จึงเป็นที่รักของหม่อมฉันด้วยใจจริง ด้วยคำสัตย์นี้ ขอทวยเทพจงช่วย           
<span class="LineNumber"> 006 </span>             คุ้มครอง ขอให้พระองค์ได้รับอนุญาตกลับมาโดยสวัสดีเถิด.      
<span class="LineNumber"> 007 </span>  	[๒๓๑๔] ท่านผู้มีร่างกายอันสูงใหญ่ มีหน้าอันงดงามมาจากที่ไหน ท่านไม่รู้จัก         
<span class="LineNumber"> 008 </span>             เราผู้ดุร้าย ซึ่งอยู่ในป่านี้มีนามว่าโปริสาทดอกหรือ ใครที่ไม่รู้จักความ    
<span class="LineNumber"> 009 </span>             สวัสดีของตนดอก จึงได้มา ณ ที่นี้?          
<span class="LineNumber"> 010 </span>  	[๒๓๑๕] ดูกรท่านพราน เรารู้ว่าท่านเป็นผู้กินเนื้อมนุษย์เป็นอาหาร แต่ไม่รู้ว่าท่าน  
<span class="LineNumber"> 011 </span>             อยู่ในป่านี้ เราเป็นโอรสของพระเจ้าชัยทิศ วันนี้ ท่านจงกินเราแทน            
<span class="LineNumber"> 012 </span>             เพื่อปลดเปลื้องพระชนกให้พ้นไป.             
<span class="LineNumber"> 013 </span>  	[๒๓๑๖] เรารู้ว่าท่านเป็นโอรสของพระเจ้าชัยทิศ พระพักตร์และผิวพรรณของท่าน           
<span class="LineNumber"> 014 </span>             ทั้ง ๒ คล้ายๆ กัน กรรมที่ท่านผู้ยอมตายแทนเพื่อปลดเปลื้องพระชนก             
<span class="LineNumber"> 015 </span>             ให้พ้นไปทำแล้วนี้ เป็นของทำได้ยากยิ่งนัก.  
<span class="LineNumber"> 016 </span>  	[๒๓๑๗] กรรมที่บุคคลยอมตายแทน เพื่อปลดเปลื้องบิดา หรือเพราะเหตุแห่ง
<span class="LineNumber"> 017 </span>             มารดาในโลกนี้ เป็นเหตุให้ไปสู่ปรโลก ทั้งจะเพรียบพร้อมด้วยความสุข           
<span class="LineNumber"> 018 </span>             และอารมณ์อันงามเลิศ เราไม่เห็นว่าจะทำได้ยากสักน้อยเลย.     
<span class="LineNumber"> 019 </span>  	[๒๓๑๘] เราระลึกไม่ได้เลยว่า เราจะกระทำความชั่วเพื่อตนเองทั้งในที่แจ้ง และ         
<span class="LineNumber"> 020 </span>             ที่ลับ เพราะว่า เราเป็นผู้มีชาติและมรณะอันกำหนดไว้แล้วว่า ในโลกนี้         
<span class="LineNumber"> 021 </span>             ของเรา ฉันใด ในปรโลก ก็ฉันนั้น. ดูกรท่านผู้มีอานุภาพมาก เชิญท่าน           
<span class="LineNumber"> 022 </span>             กินเนื้อเรา ในวันนี้ เสียบัดนี้เถิด เชิญท่านทำกิจเถิด สรีระนี้เราสละแล้ว   
<span class="LineNumber"> 023 </span>             เราจะทำเป็นพลัดตกมาจากยอดไม้ ท่านชอบใจเนื้อส่วนใดๆ ก็เชิญ  
<span class="LineNumber"> 024 </span>             ท่านกินเนื้อส่วนนั้นๆ ของเราเถิด.          
<span class="LineNumber"> 025 </span>  	[๒๓๑๙] ดูกรพระราชโอรส เรื่องนี้ท่านเต็มใจจริง ท่านจึงสละชีวิตเพื่อปลดเปลื้อง      
<span class="LineNumber"> 026 </span>             พระชนกได้ เพราะเหตุนั้นแหละ ท่านจงรีบไปหักไม้มาก่อไฟเถิด.  
