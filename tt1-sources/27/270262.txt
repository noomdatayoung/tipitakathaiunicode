<span class="LineNumber"> 001 </span>  	[๑๓๙๖] ส่วนกรรมที่บุคคลทำในคนกตัญญู มีศีล มีความประพฤติประเสริฐ ย่อม
<span class="LineNumber"> 002 </span>             ไม่ฉิบหายไป เหมือนพืชที่บุคคลหว่านลงในนาดีฉะนั้น.          
<span class="LineNumber"> 003 </span>  	[๑๓๙๗] ราชบุรุษทั้งหลาย จงฆ่าสาขะเสนาบดีผู้ชั่วช้า มักหลอกลวง มีความคิด           
<span class="LineNumber"> 004 </span>             อย่างอสัตบุรุษคนนี้เสีย ด้วยหอกทั้งหลาย เราไม่ปรารถนาให้เขามี
<span class="LineNumber"> 005 </span>             ชีวิตอยู่เลย.
<span class="LineNumber"> 006 </span>  	[๑๓๙๘] ข้าแต่พระมหาราชา ขอพระองค์ได้โปรดอดโทษให้แก่เขาเถิด ชีวิตของ 
<span class="LineNumber"> 007 </span>             คนตายแล้วไม่อาจจะนำกลับคืนมาได้ ขอได้ทรงโปรดอดโทษ แก่      
<span class="LineNumber"> 008 </span>             อสัตบุรุษเถิด พระพุทธเจ้าข้า ข้าพระบาทไม่ปรารถนาให้ฆ่าเขา. 
<span class="LineNumber"> 009 </span>  	[๑๓๙๙] ควรคบหาแต่นิโครธเท่านั้น ไม่ควรเข้าไปอาศัยเจ้าสาขะอยู่ ความตาย             
<span class="LineNumber"> 010 </span>             ในสำนักท่านนิโครธประเสริฐกว่า ความเป็นอยู่ในสำนักเจ้าสาขะจะ
<span class="LineNumber"> 011 </span>             ประเสริฐอะไร.
<span class="LineNumber"> 012 </span>		     จบ นิโครธชาดกที่ ๗.
<span class="LineNumber"> 013 </span>		       ๘. ตักกลชาดก   
<span class="LineNumber"> 014 </span>		  ว่าด้วยการเลี้ยงดูบิดามารดา         
<span class="LineNumber"> 015 </span>  	[๑๔๐๐] พ่อจ๋า มันนก มันเทศ มันมือเสือ ผักทอดยอด ก็มิได้มี พ่อต้องการ
<span class="LineNumber"> 016 </span>             อะไร จึงขุดหลุม อยู่คนเดียวในป่ากลางป่าช้าเช่นนี้เล่า?     
<span class="LineNumber"> 017 </span>  	[๑๔๐๑] ลูกเอ๋ย ปู่ของเจ้าทุพพลภาพมากแล้ว ถูกกองทุกข์อันเกิดจากโรคภัย
<span class="LineNumber"> 018 </span>             หลายอย่างเบียดเบียน วันนี้พ่อจะฝังปู่ของเจ้านั้นเสียในหลุม เพราะ           
<span class="LineNumber"> 019 </span>             พ่อไม่ปรารถนา จะให้ปู่ของเจ้ามีชีวิตอยู่อย่างลำบากเลย ลูกเอ๋ย.             
<span class="LineNumber"> 020 </span>  	[๑๔๐๒] พ่อได้ความดำริอันลามกนี้แล้ว ได้กระทำกรรมที่หยาบช้า อันล่วงเสีย            
<span class="LineNumber"> 021 </span>             ซึ่งประโยชน์ พ่อจ๋า แม้เมื่อพ่อแก่ลงแล้ว ก็จักได้รับกรรมเช่นนี้เพราะ       
<span class="LineNumber"> 022 </span>             ลูกบ้าง แม้ลูกเองก็จะอนุวัตรตามธรรมเนียมของตระกูลนั้น จักฝังพ่อ            
<span class="LineNumber"> 023 </span>             เสียในหลุมบ้าง.            
<span class="LineNumber"> 024 </span>  	[๑๔๐๓] ลูกเอ๋ย เจ้ามากล่าวกระทบกระเทียบขู่เข็ญพ่อ ด้วยถ้อยคำหยาบคาย 
<span class="LineNumber"> 025 </span>             เจ้าเป็นลูกเกิดแต่อกของพ่อ แต่หามีความอนุเคราะห์เกื้อกูลแก่พ่อไม่.     
