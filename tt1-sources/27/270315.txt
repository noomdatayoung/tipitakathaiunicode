<span class="LineNumber"> 001 </span>  	[๑๘๐๓] แต่พระพุทธเจ้าทั้งหลายเป็นพระสัพพัญญูด้วย เป็นพระสัพพวิทูด้วย
<span class="LineNumber"> 002 </span>             ย่อมรู้เหตุทั้งปวงด้วยพระญาณเป็นเครื่องกำหนด ข้าพระองค์รู้เหตุ             
<span class="LineNumber"> 003 </span>             ทั้งปวงได้ เพราะกำลังแห่งอาคม พระพุทธเจ้าทั้งหลาย รู้เหตุทั้งปวงได้        
<span class="LineNumber"> 004 </span>             ด้วยพระสัพพัญญุตญาณ.       
<span class="LineNumber"> 005 </span>  	[๑๘๐๔] พระเจ้ากาลิงคะ ทรงนำเอามาลาและเครื่องลูบไล้พร้อมด้วยดนตรีต่างๆ             
<span class="LineNumber"> 006 </span>             ไปบูชาพระมหาโพธิ์แล้ว รับสั่งให้กระทำกำแพงแวดล้อม.         
<span class="LineNumber"> 007 </span>  	[๑๘๐๕] รับสั่งให้เก็บดอกไม้ประมาณหกหมื่นเล่มเกวียนมาบูชาโพธิมณฑลอันเป็น           
<span class="LineNumber"> 008 </span>             อนุตริยะ แล้วเสด็จกลับ.    
<span class="LineNumber"> 009 </span>		   จบ กาลิงคโพธิชาดกที่ ๖.            
<span class="LineNumber"> 010 </span>		       ๗. อกิตติชาดก  
<span class="LineNumber"> 011 </span>		   อกิตติดาบสขอพรท้าวสักกะ            
<span class="LineNumber"> 012 </span>  	[๑๘๐๖] ท้าวสักกะผู้เป็นใหญ่แห่งภูต ทรงเห็นอกิตติดาบสผู้ยับยั้งอยู่ จึงได้ตรัส     
<span class="LineNumber"> 013 </span>             ถามว่า ดูกรพราหมณ์ ท่านปรารถนาสมบัติอะไร ถึงยับยั้งอยู่ผู้เดียว            
<span class="LineNumber"> 014 </span>             ในถิ่นอันแห้งแล้ง?         
<span class="LineNumber"> 015 </span>  	[๑๘๐๗] ดูกรท้าวสักกะ การเกิดบ่อยๆ เป็นทุกข์ อนึ่ง ความแตกทำลายแห่ง
<span class="LineNumber"> 016 </span>             ร่างกาย และความตายอย่างหลงใหล ก็เป็นทุกข์ เพราะเหตุนั้น    
<span class="LineNumber"> 017 </span>             อาตมภาพจึงยับยั้งอยู่ ณ ที่นี้.            
<span class="LineNumber"> 018 </span>  	[๑๘๐๘] ข้าแต่ท่านกัสสปะ เพราะถ้อยคำที่พระคุณเจ้ากล่าวนี้ เป็นถ้อยคำสมควร          
<span class="LineNumber"> 019 </span>             เป็นสุภาษิต โยมขอถวายพรแก่ท่านตามที่ท่านมีใจปรารถนา.       
<span class="LineNumber"> 020 </span>  	[๑๘๐๙] ดูกรท้าวสักกะผู้เป็นใหญ่แห่งภูตทั้งปวง ถ้ามหาบพิตรจะทรงประทานพร            
<span class="LineNumber"> 021 </span>             แก่อาตมภาพ ชนทั้งหลายได้บุตร ภรรยา ทรัพย์ ข้าวเปลือก และ   
<span class="LineNumber"> 022 </span>             สิ่งของอันเป็นที่รักทั้งหลาย แล้วยังไม่อิ่มด้วยความโลภใด ความโลภนั้น       
<span class="LineNumber"> 023 </span>             อย่าพึงมีในอาตมภาพเลย.    
