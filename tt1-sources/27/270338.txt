<span class="LineNumber"> 001 </span>  	[๑๙๕๖] ข้าพเจ้าได้เข้าไปสู่ท้องช้างตัวใหญ่ ยินดีในซากศพ ติดใจในเนื้อช้าง          
<span class="LineNumber"> 002 </span>             ลมร้อนและแสงแดดอันกล้า ได้แผดเผาทวารหนักของช้างนั้นให้แห้ง 
<span class="LineNumber"> 003 </span>             ข้าแต่ท่านผู้เจริญ ข้าพเจ้าทั้งผอม ทั้งเหลือง ไม่มีทางจะออกได้ ต่อมา       
<span class="LineNumber"> 004 </span>             มีฝนห่าใหญ่ตกลงมาโดยพลัน ชะทวารหนักของช้างตัวนั้นให้เปียกชุ่ม
<span class="LineNumber"> 005 </span>             ดูกรท่านผู้เจริญ ทีนั้น ข้าพเจ้าจึงออกมาได้ ดังดวงจันทร์ พ้นจาก            
<span class="LineNumber"> 006 </span>             ปากแห่งราหูฉะนั้น เพราะเหตุนั้น ข้าพเจ้าจึงรักษาอุโบสถ ด้วยคิดว่า          
<span class="LineNumber"> 007 </span>             ความโลภอย่ามาถึงเราอีกเลย. 
<span class="LineNumber"> 008 </span>  	[๑๙๕๗] ดูกรหมี แต่ก่อนนี้ เจ้าขย้ำกินตัวปลวกในจอมปลวก เพราะเหตุไร 
<span class="LineNumber"> 009 </span>             เจ้าจึงอดกลั้นความหิวกระหายมารักษาอุโบสถเล่า.
<span class="LineNumber"> 010 </span>  	[๑๙๕๘] ข้าพเจ้าดูหมิ่นถิ่นที่เคยอยู่ของตน ได้ไปยังปัจจันตคามแคว้นมลรัฐ            
<span class="LineNumber"> 011 </span>             เพราะความเป็นผู้อยากมากเกินไป ครั้งนั้น ชนทั้งหลายก็พากันออก 
<span class="LineNumber"> 012 </span>             จากบ้าน รุมตีข้าพเจ้าด้วยคันธนู ข้าพเจ้าศีรษะแตกเลือดอาบ ได้กลับ           
<span class="LineNumber"> 013 </span>             มาสู่ถิ่นที่เคยอยู่อาศัยของตน เพราะเหตุนั้น ข้าพเจ้าจึงรักษาอุโบสถ         
<span class="LineNumber"> 014 </span>             ด้วยคิดว่า ความอยากมากเกินไปอย่าได้มาถึงเราอีกเลย.         
<span class="LineNumber"> 015 </span>  	[๑๙๕๙] ข้าแต่ท่านผู้เจริญ ข้อความอันใด ท่านก็ได้ถามพวกข้าพเจ้าแล้ว ข้าพเจ้า       
<span class="LineNumber"> 016 </span>             ทั้งหมดก็ได้พยากรณ์ข้อความอันนั้นตามที่ได้รู้เห็นมา ข้าแต่ท่านผู้เป็น      
<span class="LineNumber"> 017 </span>             วงศ์พรหมผู้เจริญ พวกข้าพเจ้าจะขอถามท่านบ้างละ เพราะเหตุไร ท่าน             
<span class="LineNumber"> 018 </span>             จึงรักษาอุโบสถเล่า.        
<span class="LineNumber"> 019 </span>  	[๑๙๖๐] พระปัจเจกพุทธะรูปหนึ่ง ผู้ไม่แปดเปื้อนด้วยกิเลส นั่งอยู่ในอาศรมของ         
<span class="LineNumber"> 020 </span>             ฉันครู่หนึ่ง ท่านได้บอกให้ฉันทราบถึงที่ไปที่มา นามโคตรและจรณะทุก           
<span class="LineNumber"> 021 </span>             อย่าง ถึงอย่างนั้น ฉันก็มิได้กราบไหว้เท้าทั้ง ๒ ของท่าน อนึ่ง ฉันก็มิได้   
<span class="LineNumber"> 022 </span>             ถามถึงนามและโคตรของท่านเลย เพราะเหตุนั้น ฉันจึงรักษาอุโบสถ 
<span class="LineNumber"> 023 </span>             ด้วยคิดว่า มานะอย่าได้มาถึงฉันอีกเลย.      
<span class="LineNumber"> 024 </span>		   จบ ปัญจุโปสถิกชาดกที่ ๗.   
