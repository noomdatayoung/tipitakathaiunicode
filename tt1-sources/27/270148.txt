<span class="LineNumber"> 001 </span>  	[๖๒๙] ข้าแต่พระองค์ผู้เป็นเจ้าแห่งทิศ พระมหากษัตริย์ทรงใคร่ครวญเสียก่อน           
<span class="LineNumber"> 002 </span>            แล้วจึงปฏิบัติ ไม่ทรงใคร่ครวญเสียก่อน ไม่ควรปฏิบัติ อิสริยยศ
<span class="LineNumber"> 003 </span>            บริวารยศ และเกียรติคุณของพระเจ้าแผ่นดินผู้ทรงใคร่ครวญแล้วจึงทรง             
<span class="LineNumber"> 004 </span>            ปฏิบัติ ย่อมมีแต่เจริญขึ้น. 
<span class="LineNumber"> 005 </span>		     จบ รถลัฏฐิชาดกที่ ๒.             
<span class="LineNumber"> 006 </span>		        ๓. โคธชาดก    
<span class="LineNumber"> 007 </span>		  เขารักก็รักมั่ง เขาชังก็ชังตอบ      
<span class="LineNumber"> 008 </span>  	[๖๓๐] หม่อมฉันทราบว่า พระองค์ผู้ทรงดำรงรัฐจะไม่ทรงอาลัยใยดีต่อหม่อมฉัน            
<span class="LineNumber"> 009 </span>            ตั้งแต่ครั้งเมื่อพระองค์ทรงพระภูษาเปลือกไม้ เหน็บพระแสงขรรค์ ทรง            
<span class="LineNumber"> 010 </span>            ผูกสอดเครื่องครบ ประทับอยู่กลางป่า เหี้ยย่างได้หนีไปจากกิ่งไม้
<span class="LineNumber"> 011 </span>            อัสสัตถะแล้ว. 
<span class="LineNumber"> 012 </span>  	[๖๓๑] พึงอ่อนน้อมต่อผู้ที่อ่อนน้อม พึงคบผู้ที่เขาพอใจจะคบด้วย พึงทำกิจแก่ผู้ที่   
<span class="LineNumber"> 013 </span>            ช่วยทำกิจ ไม่พึงทำความเจริญให้แก่ผู้ที่ใคร่ความเสื่อม อนึ่ง ไม่พึงคบ        
<span class="LineNumber"> 014 </span>            หาสมาคมกับผู้ที่เขาไม่พอใจจะคบหาสมาคมด้วย.  
<span class="LineNumber"> 015 </span>  	[๖๓๒] พึงละทิ้งผู้ที่เขาละทิ้ง ไม่พึงทำความสิเนหาในผู้เลิกลากัน ไม่พึงสมาคม       
<span class="LineNumber"> 016 </span>            กับผู้มีจิตคิดออกห่าง นกรู้ว่า ต้นไม้มีผลหมดแล้ว ย่อมบินไปสู่ต้นอื่นที่     
<span class="LineNumber"> 017 </span>            เต็มไปด้วยผล ฉันใด คนก็ฉันนั้น รู้ว่า เขาหมดความอาลัยแล้ว ก็ควร             
<span class="LineNumber"> 018 </span>            จะเลือกหาคนอื่นที่เขาผู้สมัครรักใคร่ เพราะว่า โลกใหญ่พอ.    
<span class="LineNumber"> 019 </span>  	[๖๓๓] ฉันเป็นกษัตริย์มุ่งความกตัญญู จะทำตอบแทนแก่เธอตามสติกำลัง อนึ่ง             
<span class="LineNumber"> 020 </span>            ฉันจะมอบอำนาจให้แก่เธอทั้งหมด เธอต้องการสิ่งใด ฉันจะให้สิ่งนั้น             
<span class="LineNumber"> 021 </span>            แก่เธอ.     
<span class="LineNumber"> 022 </span>		      จบ โคธชาดกที่ ๓.
