<span class="LineNumber"> 001 </span>  	[๙๔๓] ข้าแต่พระองค์ผู้เป็นจอมเทพ หม่อมฉันจักเป็นผู้ไม่โกรธ มีจิตเลื่อมใส          
<span class="LineNumber"> 002 </span>            เป็นนิตย์ จักเป็นผู้ควรแก่การขอของแขกผู้มาทุกประเภท จักกำจัด
<span class="LineNumber"> 003 </span>            มานะเสีย แล้วกราบไหว้ท่านผู้ควรกราบไหว้ เพราะได้ฟังคำที่พระองค์             
<span class="LineNumber"> 004 </span>            ตรัสดีแล้ว. 
<span class="LineNumber"> 005 </span>		  จบ ปัพพชิตวิเหฐกชาดกที่ ๖.          
<span class="LineNumber"> 006 </span>		     ๗. อุปสิงฆปุปผกชาดก
<span class="LineNumber"> 007 </span>		ว่าด้วยคนดีไม่ควรทำชั่วแม้นิดหน่อย    
<span class="LineNumber"> 008 </span>  	[๙๔๔] การที่ท่านเข้าไปสูดดมกลิ่นดอกบัวที่เขายังมิได้ให้ นี้เป็นส่วนแห่งการ        
<span class="LineNumber"> 009 </span>            ขโมยอย่างหนึ่ง ดูกรท่านผู้นิรทุกข์ ท่านชื่อว่า เป็นผู้ขโมยกลิ่น.            
<span class="LineNumber"> 010 </span>  	[๙๔๕] เราไม่ได้นำเอาไป ไม่ได้บริโภค เรายืนดมดอกบัวอยู่ในที่ไกล เมื่อเป็น          
<span class="LineNumber"> 011 </span>            เช่นนั้น เหตุไฉน ท่านจึงกล่าวว่า เราเป็นผู้ขโมยกลิ่นดอกบัวเล่า?             
<span class="LineNumber"> 012 </span>  	[๙๔๖] บุรุษใด มาขุดเหง้าบัวทั้งหลาย เด็ดเอาดอกบัวไป เพราะเหตุไร ท่านจึง           
<span class="LineNumber"> 013 </span>            ไม่ว่ากล่าวบุรุษนั้น ผู้ทำกรรมหยาบช้าอย่างนี้เล่า?          
<span class="LineNumber"> 014 </span>  	[๙๔๗] บุรุษผู้หยาบช้า โหดร้าย แปดเปื้อนไปด้วยบาป เหมือนผ้านุ่งของ 
<span class="LineNumber"> 015 </span>            แม่นม ฉะนั้น เพราะเหตุนั้น ข้าพเจ้าจึงไม่ว่ากล่าวบุรุษนั้น แต่ข้าพเจ้า      
<span class="LineNumber"> 016 </span>            ปรารถนาจะว่ากล่าวท่าน ผู้ทำกรรมไม่สมควร.    
<span class="LineNumber"> 017 </span>  	[๙๔๘] บาปเพียงเท่าปลายขนทราย ย่อมปรากฏแก่บุรุษผู้ไม่มีโทษเหมือนท่าน 
<span class="LineNumber"> 018 </span>            แสวงหาความสะอาดอยู่เป็นนิตย์ เหมือนเท่ามหาเมฆ ฉะนั้น.       
<span class="LineNumber"> 019 </span>  	[๙๔๙] ดูกรเทวดา ท่านรู้จักเรา และอนุเคราะห์เราโดยแท้ ท่านเห็นโทษเช่นนี้           
<span class="LineNumber"> 020 </span>            ของเรา เมื่อใด ขอท่านจงตักเตือนเราแม้อีก เมื่อนั้น.         
<span class="LineNumber"> 021 </span>  	[๙๕๐] ข้าพเจ้าไม่ได้อาศัยท่านเลี้ยงชีพ และไม่เป็นลูกจ้างของท่าน ดูกรภิกษุ         
<span class="LineNumber"> 022 </span>            ท่านนั้นแล พึงรู้การกระทำอันเป็นเหตุให้ไปสู่สุคติ           
<span class="LineNumber"> 023 </span>		   จบ อุปสิงฆปุปผกชาดกที่ ๗.      
