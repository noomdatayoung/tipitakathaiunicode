<span class="LineNumber"> 001 </span>             ให้แล้ว จะไม่ดื่มน้ำ. ข้าแต่ท้าววาสวะ ก็เมื่อข้าพเจ้าให้อยู่อย่างนี้       
<span class="LineNumber"> 002 </span>             ตลอดกาลทุกเมื่อ จนโภคะทั้งหลายจะหมดสิ้นไปในที่นี้ ข้าแต่ท้าวสักกะ          
<span class="LineNumber"> 003 </span>             ต่อแต่นั้น ข้าพเจ้าจักละกามทั้งหลายตามที่มีอยู่อย่างไรแล้วจักออกบวช.       
<span class="LineNumber"> 004 </span>		      จบ โกสิยชาดกที่ ๗.
<span class="LineNumber"> 005 </span>		     ๘. เมณฑกปัญหาชาดก
<span class="LineNumber"> 006 </span>		      ว่าด้วยเมณฑกปัญหา 
<span class="LineNumber"> 007 </span>  	[๑๖๘๖] ความที่สัตว์เหล่าใดในโลกนี้ เป็นสหายกันแม้จะไปด้วยกันเพียง ๗ ก้าว          
<span class="LineNumber"> 008 </span>             มิได้เคยมีมาในกาลไหนๆ เลย สัตว์ทั้ง ๒ นั้นซึ่งเป็นศัตรูกันกลับเป็น         
<span class="LineNumber"> 009 </span>             สหายกัน ย่อมประพฤติเพื่อความคุ้นเคยกันเพราะเหตุอะไร?       
<span class="LineNumber"> 010 </span>  	[๑๖๘๗] ในเวลาอาหารเช้าวันนี้ ถ้าท่านทั้งหลายไม่สามารถจะแก้ปัญหานี้ของเรา          
<span class="LineNumber"> 011 </span>             ได้ เราจักขับไล่ท่านทุกคนให้ออกไปจากแว่นแคว้นของเรา เพราะเรา 
<span class="LineNumber"> 012 </span>             ไม่ต้องการคนโง่เขลา.       
<span class="LineNumber"> 013 </span>  	[๑๖๘๘] เมื่อสมาคมแห่งมหาชนอึกทึก เมื่อชุมนุมชนเกิดโกลาหลอยู่ ข้าพระองค์           
<span class="LineNumber"> 014 </span>             ทั้งหลายมีใจฟุ้งซ่าน จิตไม่แน่วแน่ ก็ไม่สามารถจะพยากรณ์ปัญหา 
<span class="LineNumber"> 015 </span>             นั้นได้.   
<span class="LineNumber"> 016 </span>  	[๑๖๘๙] ข้าแต่พระจอมประชาชน นักปราชญ์ทั้งหลายมีจิตมีอารมณ์อันเดียวเทียว            
<span class="LineNumber"> 017 </span>             คนหนึ่งๆ อยู่ในที่ลับ คิดเนื้อความทั้งหลาย พิจารณาอยู่ในสถานที่            
<span class="LineNumber"> 018 </span>             เงียบสงัด ภายหลังจึงจักกราบทูลแก้เนื้อความข้อนั้น พระเจ้าข้า.
<span class="LineNumber"> 019 </span>  	[๑๖๙๐] เนื้อแพะ เป็นที่รักเป็นที่พอใจแห่งบุตรอำมาตย์และราชโอรสทั้งหลาย            
<span class="LineNumber"> 020 </span>             ชนเหล่านั้นย่อมไม่บริโภคเนื้อสุนัข ครั้งนี้ มิตรธรรมแห่งแพะกับสุนัขมี      
<span class="LineNumber"> 021 </span>             ต่อกัน.    
<span class="LineNumber"> 022 </span>  	[๑๖๙๑] ชนทั้งหลายย่อมใช้หนังแพะเป็นเครื่องลาดบนหลังม้า เพราะเหตุแห่ง
<span class="LineNumber"> 023 </span>             ความสุข แต่ไม่ใช้หนังสุนัขเป็นเครื่องลาดบนหลังม้า ครั้งนี้ มิตรธรรม        
<span class="LineNumber"> 024 </span>             แห่งแพะกับสุนัขมีต่อกัน.   
<span class="LineNumber"> 025 </span>  	[๑๖๙๒] แพะมีเขาอันโค้งจริง แต่สุนัขไม่มีเขาเลย แพะกินหญ้า สุนัขกินเนื้อ           
<span class="LineNumber"> 026 </span>             ครั้งนี้ มิตรธรรมแห่งแพะกับสุนัขมีต่อกัน.  
