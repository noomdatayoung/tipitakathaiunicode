<span class="LineNumber"> 001 </span>  	[๑๖๖๒] ดูกรพระเจ้าอุสินนระ สุนัขนี้มิได้มาเพื่อต้องการกินเนื้อ แต่มาเพื่อจะ       
<span class="LineNumber"> 002 </span>             กินมนุษย์ทั้งหลาย เมื่อใด จักมีมนุษย์ทำความพินาศให้แก่มนุษย์ทั้งหลาย       
<span class="LineNumber"> 003 </span>             เมื่อนั้น สุนัขดำตัวนี้ก็จะหลุดไปกินมนุษย์.
<span class="LineNumber"> 004 </span>  	[๑๖๖๓] เมื่อใด คนทั้งหลายผู้ปฏิญาณตนว่า เป็นสมณะมีบาตรในมือ ศีรษะโล้น             
<span class="LineNumber"> 005 </span>             คลุมผ้าสังฆาฏิ จักทำไร่ไถนาเลี้ยงชีพ เมื่อนั้น สุนัขดำตัวนี้ก็จะหลุด       
<span class="LineNumber"> 006 </span>             ไปกินคนเหล่านั้น.          
<span class="LineNumber"> 007 </span>  	[๑๖๖๔] เมื่อใด จักมีหญิงผู้ปฏิญาณตนว่า มีตบะ บวชมีศีรษะโล้น คลุมผ้าสังฆาฏิ        
<span class="LineNumber"> 008 </span>             เที่ยวบริโภคกามคุณอยู่ เมื่อนั้น สุนัขดำตัวนี้จะหลุดไปกินหญิงเหล่านั้น.    
<span class="LineNumber"> 009 </span>  	[๑๖๖๕] เมื่อใด ชฎิลทั้งหลายมีหนวดอันยาว มีฟันเขลอะ มีศีรษะเกลือกกลั้ว             
<span class="LineNumber"> 010 </span>             ด้วยธุลี เที่ยวภิกขาจาร รวบรวมทรัพย์ไว้ให้เขากู้ ชื่นชมยินดีด้วย           
<span class="LineNumber"> 011 </span>             ดอกเบี้ยเลี้ยงชีพ เมื่อนั้น สุนัขดำตัวนี้จะหลุดไปกินชฎิลเหล่านั้น.         
<span class="LineNumber"> 012 </span>  	[๑๖๖๖] เมื่อใด พราหมณ์ทั้งหลายเรียนเวทคือสาวิตติศาสตร์ ยัญญวิธี และ 
<span class="LineNumber"> 013 </span>             ยัญญสูตรแล้วรับจ้างบูชายัญ เมื่อนั้น สุนัขดำตัวนี้จะหลุดไปกินพราหมณ์       
<span class="LineNumber"> 014 </span>             เหล่านั้น. 
<span class="LineNumber"> 015 </span>  	[๑๖๖๗] เมื่อใด ผู้มีกำลังสามารถจะเลี้ยงดูมารดาบิดาได้ แต่ไม่เลี้ยงดูมารดาบิดา     
<span class="LineNumber"> 016 </span>             ผู้แก่เฒ่าชรา เมื่อนั้น สุนัขดำตัวนี้จะหลุดไปกินคนเหล่านั้น. 
<span class="LineNumber"> 017 </span>  	[๑๖๖๘] อนึ่ง เมื่อใด ชนทั้งหลายจักกล่าวดูหมิ่นมารดาบิดาผู้แก่เฒ่าชราว่า เป็น      
<span class="LineNumber"> 018 </span>             คนโง่เง่า เมื่อนั้น สุนัขดำตัวนี้จะหลุดไปกินคนเหล่านั้น.   
<span class="LineNumber"> 019 </span>  	[๑๖๖๙] อนึ่ง เมื่อใด คนในโลกจักคบหาภรรยาของอาจารย์ ภรรยาเพื่อน ป้า
<span class="LineNumber"> 020 </span>             และน้าเป็นภรรยา เมื่อนั้น สุนัขดำตัวนี้จะหลุดไปกินคนเหล่านั้น.             
<span class="LineNumber"> 021 </span>  	[๑๖๗๐] เมื่อใด พวกพราหมณ์จักถือโล่ห์และดาบเหน็บกระบี่ คอยดักอยู่ที่ทาง            
<span class="LineNumber"> 022 </span>             ฆ่าคนชิงเอาทรัพย์ เมื่อนั้น สุนัขดำตัวนี้จะหลุดไปกินพราหมณ์เหล่านั้น.      
<span class="LineNumber"> 023 </span>  	[๑๖๗๑] เมื่อใด นักเลงหญิงทั้งหลาย ขัดสีผิวกายบำรุงร่างกายให้อ้วนพี ไม่รู้         
<span class="LineNumber"> 024 </span>             จักหาทรัพย์ ร่วมสังวาสกับหญิงหม้ายที่มีทรัพย์ ครั้นใช้สอยทรัพย์ของ         
<span class="LineNumber"> 025 </span>             หญิงหม้ายนั้นหมดแล้ว ก็ทำลายมิตรภาพไปหาหญิงอื่นต่อไป เมื่อนั้น             
<span class="LineNumber"> 026 </span>             สุนัขดำตัวนี้จะหลุดไปกินนักเลงหญิงเหล่านั้น. 
