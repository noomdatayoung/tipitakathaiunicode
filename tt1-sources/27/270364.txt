<span class="LineNumber"> 001 </span>  	[๒๐๗๙] ข้าแต่พระองค์ผู้เป็นกษัตริย์ ผู้เป็นใหญ่กว่าสัตว์สองเท้า พระองค์จง         
<span class="LineNumber"> 002 </span>             ตรัสถ้อยคำที่เป็นสัจจะ เมื่อพระองค์ตรัสแต่ถ้อยคำที่เป็นสัจจะ พระ          
<span class="LineNumber"> 003 </span>             เนตรจักเกิดขึ้นอีก.        
<span class="LineNumber"> 004 </span>  	[๒๐๘๐] บรรดาวณิพกทั้งหลายผู้มีโคตรต่างๆ กัน มาขอหม่อมฉัน แม้วณิพกใด 
<span class="LineNumber"> 005 </span>             มาขอหม่อมฉัน แม้วณิพกนั้นก็เป็นที่รักแห่งใจของหม่อมฉัน ด้วยการ             
<span class="LineNumber"> 006 </span>             กล่าวคำสัตย์นี้ ขอจักษุจงบังเกิดขึ้นแก่หม่อมฉันเถิด.       
<span class="LineNumber"> 007 </span>  	[๒๐๘๑] พราหมณ์ผู้ใด มาขอหม่อมฉันว่า ขอจงพระราชทานพระเนตรเถิด      
<span class="LineNumber"> 008 </span>             หม่อมฉันได้ให้ดวงตาทั้งสองแก่พราหมณ์ผู้นั้นซึ่งเป็นวณิพก. ปีติและ          
<span class="LineNumber"> 009 </span>             โสมนัสเป็นอันมากเกิดขึ้นแก่หม่อมฉันยิ่งนัก ด้วยการกล่าวคำสัตย์นี้          
<span class="LineNumber"> 010 </span>             ขอจักษุจงเกิดขึ้นแก่หม่อมฉันเถิด.          
<span class="LineNumber"> 011 </span>  	[๒๐๘๒] ข้าแต่พระองค์ผู้ทรงบำรุงสีพีรัฐ พระองค์ตรัสพระคาถาแล้วโดยธรรม
<span class="LineNumber"> 012 </span>             พระเนตรทั้งสองของพระองค์ จะปรากฏเป็นตาทิพย์เห็นได้ทะลุภาย  
<span class="LineNumber"> 013 </span>             นอกฝา ภายนอกกำแพง และภูเขาตลอดร้อยโยชน์โดยรอบ.             
<span class="LineNumber"> 014 </span>  	[๒๐๘๓] ใครหนอในโลกนี้ ถูกขอทรัพย์อันน่าปลื้มใจแล้ว แม้จะเป็นของ   
<span class="LineNumber"> 015 </span>             พิเศษ แม้จะเป็นของที่รักอย่างดีของตน จะไม่พึงให้ ฉันขอตักเตือน             
<span class="LineNumber"> 016 </span>             ท่านทั้งหลายผู้เป็นชาวสีพีรัฐทุกๆ คนที่มาประชุมกัน จงดูดวงตาทั้งสอง        
<span class="LineNumber"> 017 </span>             อันเป็นทิพย์ของเราในวันนี้. ตาทิพย์ของเราเห็นได้ทะลุภายนอกฝา 
<span class="LineNumber"> 018 </span>             ภายนอกกำแพง และภูเขาตลอดร้อยโยชน์โดยรอบ. ในโลกที่เป็นอยู่  
<span class="LineNumber"> 019 </span>             ของสัตว์ทั้งหลายนี้ ไม่มีอะไรที่จะยิ่งไปกว่าการบริจาคทาน เราได้ให้         
<span class="LineNumber"> 020 </span>             จักษุที่เป็นของมนุษย์แล้ว เราได้จักษุทิพย์. ดูกรชาวสีพีรัฐทั้งหลาย         
<span class="LineNumber"> 021 </span>             ท่านทั้งหลายเห็นจักษุทิพย์ที่เราได้นี้แล้ว จงให้ทานเสียก่อนจึงค่อย         
<span class="LineNumber"> 022 </span>             บริโภคเถิด ท่านทั้งหลายได้ ให้ทานตามสติกำลังและได้บริโภคทานแล้ว            
<span class="LineNumber"> 023 </span>             ไม่มีใครติเตียนได้ ย่อมเข้าถึงสัคคสถาน.    
<span class="LineNumber"> 024 </span>		     จบ สีวิราชชาดกที่ ๓.         
