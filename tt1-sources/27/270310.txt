<span class="LineNumber"> 001 </span>  	[๑๗๕๙] ถ้ามีจิตเลื่อมใสรักใคร่กัน ถึงแม้จะอยู่คนละฝั่งสมุทร ก็เหมือนอยู่          
<span class="LineNumber"> 002 </span>             ใกล้ชิดกัน ถ้ามีจิตคิดประทุษร้ายกัน ถึงแม้จะอยู่ใกล้ชิดกัน ก็เหมือน        
<span class="LineNumber"> 003 </span>             กับอยู่กันคนละฝั่งสมุทร.   
<span class="LineNumber"> 004 </span>  	[๑๗๖๐] ข้าแต่พระองค์ผู้ประเสริฐ คนที่เป็นศัตรูกันถึงจะอยู่ร่วมกัน ก็เหมือนกับ     
<span class="LineNumber"> 005 </span>             อยู่ห่างไกลกัน ข้าแต่พระองค์ผู้เป็นมิ่งขวัญแห่งรัฐ คนที่รักกันถึงแม้       
<span class="LineNumber"> 006 </span>             จะอยู่ห่างไกลกัน ก็เหมือนกับอยู่ร่วมกันด้วยหัวใจ.          
<span class="LineNumber"> 007 </span>  	[๑๗๖๑] ด้วยการอยู่ร่วมกันนานเกินควร คนรักกันย่อมกลายเป็นคนไม่รักกันก็ได้          
<span class="LineNumber"> 008 </span>             ข้าพระองค์ขอทูลลาพระองค์ไป ก่อนที่ข้าพระองค์จะกลายเป็นผู้ไม่เป็น           
<span class="LineNumber"> 009 </span>             ที่รักของพระองค์.          
<span class="LineNumber"> 010 </span>  	[๑๗๖๒] เมื่อเราวิงวอนอยู่อย่างนี้ ถ้าท่านมิได้รู้ถึงความนับถือของเรา ท่านก็มิได้  
<span class="LineNumber"> 011 </span>             ทำตามคำวิงวอนของเรา ซึ่งจะเป็นผู้ปรนนิบัติท่าน เมื่อเป็นอย่างนี้ เรา       
<span class="LineNumber"> 012 </span>             ขอวิงวอนท่านว่า ท่านพึงหมั่นมาที่นี่บ่อยๆ นะ.
<span class="LineNumber"> 013 </span>  	[๑๗๖๓] ข้าแต่พระมหาราชผู้เป็นมิ่งขวัญแห่งรัฐ ถ้าเรายังอยู่กันเป็นปกติอย่างนี้     
<span class="LineNumber"> 014 </span>             อันตรายจักยังไม่มีทั้งแก่พระองค์และแก่ข้าพระองค์ เป็นอันแน่นอนว่า          
<span class="LineNumber"> 015 </span>             เราทั้งสองคงได้พบเห็นกัน ในเมื่อวันคืนผ่านไปเป็นแน่.       
<span class="LineNumber"> 016 </span>		    จบ ชวนหังสชาดกที่ ๓.
<span class="LineNumber"> 017 </span>		    ๔. จุลลนารทกัสสปชาดก
<span class="LineNumber"> 018 </span>		 ว่าด้วยพิษเหวเปือกตมและอสรพิษ        
<span class="LineNumber"> 019 </span>  	[๑๗๖๔] ฟืนเจ้าก็มิได้หัก น้ำเจ้าก็มิได้ตักเอามา แม้กองไฟเจ้าก็มิได้ก่อให้         
<span class="LineNumber"> 020 </span>             ลุกโพลง เหตุไรหนอเจ้าจึงเป็นเหมือนคนโง่เขลานอนซบเซาอยู่?   
<span class="LineNumber"> 021 </span>  	[๑๗๖๕] ข้าแต่คุณพ่อกัสสปะ ผมอดทนอยู่ในป่าลำบาก ผมจะขอลาคุณพ่อไป   
<span class="LineNumber"> 022 </span>             การอยู่ในป่าลำบาก ผมปรารถนาจะไปสู่บ้านเมือง. 
<span class="LineNumber"> 023 </span>  	[๑๗๖๖] ข้าแต่คุณพ่อผู้เป็นดุจพรหม ผู้ออกจากป่านี้ไปอยู่ ณ ชนบทใดๆ 
<span class="LineNumber"> 024 </span>             จะพึงศึกษาขนบธรรมเนียมที่ชาวชนบทเขาประพฤติกันอย่างไร ขอ    
<span class="LineNumber"> 025 </span>             คุณพ่อจงพร่ำสอนขนบธรรมเนียมนั้นแก่ผมด้วยเถิด?
