<span class="LineNumber"> 001 </span>				สิกขาบทวิภังค์  
<span class="LineNumber"> 002 </span>	[๕๔๐] บทว่า อนึ่ง ... ใด ความว่า ผู้ใด คือ ผู้เช่นใด ...  
<span class="LineNumber"> 003 </span>	บทว่า ภิกษุ ความว่า ที่ชื่อว่า ภิกษุ เพราะอรรถว่าเป็นผู้ขอ ... นี้ ชื่อว่า ภิกษุ ที่ทรง  
<span class="LineNumber"> 004 </span>ประสงค์ในอรรถนี้.  
<span class="LineNumber"> 005 </span>	ที่ชื่อว่า มาตุคาม ได้แก่หญิงมนุษย์ ไม่ใช่หญิงยักษ์ ไม่ใช่หญิงเปรต ไม่ใช่สัตว์-  
<span class="LineNumber"> 006 </span>ดิรัจฉานตัวเมีย โดยที่สุดแม้เด็กหญิงที่เกิดในวันนั้น ไม่ต้องพูดถึงหญิงผู้ใหญ่.  
<span class="LineNumber"> 007 </span>	บทว่า กับ คือ ร่วมกัน.  
<span class="LineNumber"> 008 </span>	ที่ชื่อว่า ในที่ลับ ได้แก่ ที่ลับตา ๑ ที่ลับหู ๑  
<span class="LineNumber"> 009 </span>	ที่ชื่อว่า ที่ลับตา ได้แก่ ที่ซึ่งเมื่อภิกษุหรือมาตุคามขยิบตา ยักคิ้ว หรือชะเง้อศีรษะ  
<span class="LineNumber"> 010 </span>ไม่มีใครสามารถจะแลเห็นได้.  
<span class="LineNumber"> 011 </span>	ที่ชื่อว่า ที่ลับหู ได้แก่ ที่ซึ่งไม่มีใครสามารถจะได้ยินถ้อยคำที่สนทนากันตามปกติได้.  
<span class="LineNumber"> 012 </span>	อาสนะที่ชื่อว่า กำบัง คือ เป็นอาสนะที่เขากำบังด้วยฝา บานประตู ลำแพน ม่านบัง  
<span class="LineNumber"> 013 </span>ต้นไม้ เสา หรือฉางข้าว อย่างใดอย่างหนึ่ง.  
<span class="LineNumber"> 014 </span>	คำว่า สำเร็จการนั่ง ความว่า เมื่อมาตุคามนั่งแล้ว ภิกษุนั่งใกล้ หรือนอนใกล้  
<span class="LineNumber"> 015 </span>ต้องอาบัติปาจิตตีย์.  
<span class="LineNumber"> 016 </span>	เมื่อภิกษุนั่งแล้ว มาตุคามนั่งใกล้ หรือนอนใกล้ ต้องอาบัติปาจิตตีย์.  
<span class="LineNumber"> 017 </span>	ทั้ง ๒ นั่งก็ดี ทั้ง ๒ นอนก็ดี ภิกษุต้องอาบัติปาจิตตีย์.  
<span class="LineNumber"> 018 </span>				บทภาชนีย์  
<span class="LineNumber"> 019 </span>				ติกะปาจิตตีย์  
<span class="LineNumber"> 020 </span>	[๕๔๑] มาตุคาม ภิกษุสำคัญว่ามาตุคาม สำเร็จการนั่งในที่ลับ คือในอาสนะกำบัง  
<span class="LineNumber"> 021 </span>ต้องอาบัติปาจิตตีย์.  
<span class="LineNumber"> 022 </span>	มาตุคาม ภิกษุสงสัย สำเร็จการนั่งในที่ลับ คือ ในอาสนะกำบัง ต้องอาบัติปาจิตตีย์.  
<span class="LineNumber"> 023 </span>	มาตุคาม ภิกษุสำคัญว่าไม่ใช่มาตุคาม สำเร็จการนั่งในที่ลับ คือ ในอาสนะกำบัง  
<span class="LineNumber"> 024 </span>ต้องอาบัติปาจิตตีย์. 
