<span class="LineNumber"> 001 </span>			๑. จีวรวรรค สิกขาบทที่ ๓  
<span class="LineNumber"> 002 </span>			เรื่องภิกษุรูปหนึ่ง  
<span class="LineNumber"> 003 </span>	[๓๒] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของ  
<span class="LineNumber"> 004 </span>อนาถบิณฑิกคหบดี เขตพระนครสาวัตถี. ครั้งนั้น อกาลจีวรเกิดแก่ภิกษุรูปหนึ่ง เธอจะทำจีวร  
<span class="LineNumber"> 005 </span>ก็ไม่พอ จึงเอาจีวรนั้นจุ่มน้ำตากแล้วดึงเป็นหลายครั้ง พระผู้มีพระภาคเสด็จจาริกไปตาม  
<span class="LineNumber"> 006 </span>เสนาสนะ ทอดพระเนตรเห็นเธอเอาจีวรนั้นจุ่มน้ำตากแล้วดึงเป็นหลายครั้ง จึงเสด็จเข้าไปหา  
<span class="LineNumber"> 007 </span>แล้วตรัสถามว่า ดูกรภิกษุ เธอจุ่มจีวรนี้ลงในน้ำแล้วดึงเป็นหลายครั้ง เพื่อประสงค์อะไร?  
<span class="LineNumber"> 008 </span>	ภิกษุรูปนั้นกราบทูลว่า อกาลจีวรผืนนี้เกิดแก่ข้าพระพุทธเจ้า จะทำจีวรก็ไม่พอ เพราะ  
<span class="LineNumber"> 009 </span>ฉะนั้น ข้าพระพุทธเจ้าจึงได้จุ่มจีวรนี้ตากแล้วดึงเป็นหลายครั้ง พระพุทธเจ้าข้า.  
<span class="LineNumber"> 010 </span>	ภ. ก็เธอยังมีหวังจะได้จีวรมาอีกหรือ?  
<span class="LineNumber"> 011 </span>	ภิ. มี พระพุทธเจ้าข้า.  
<span class="LineNumber"> 012 </span>			ทรงอนุญาตอกาลจีวร  
<span class="LineNumber"> 013 </span>	ลำดับนั้น พระผู้มีพระภาคทรงกระทำธรรมีกถา ในเพราะเหตุเป็นเค้ามูลนั้น ในเพราะเหตุ  
<span class="LineNumber"> 014 </span>แรกเกิดนั้น แล้วรับสั่งกะภิกษุทั้งหลายว่า ดูกรภิกษุทั้งหลาย เราอนุญาตให้รับอกาลจีวร  
<span class="LineNumber"> 015 </span>แล้วเก็บไว้ได้ โดยมีหวังว่าจะได้จีวรใหม่มาเพิ่มเติม.  
<span class="LineNumber"> 016 </span>	[๓๓] ก็โดยสมัยนั้นแล ภิกษุทั้งหลายทราบว่า พระผู้มีพระภาคทรงอนุญาตให้รับ  
<span class="LineNumber"> 017 </span>อกาลจีวรแล้วเก็บไว้ได้ โดยมีหวังว่าจะได้จีวรใหม่มาเพิ่มเติม จึงรับอกาลจีวรแล้วเก็บไว้เกิน  
<span class="LineNumber"> 018 </span>หนึ่งเดือน. จีวรเหล่านั้นเธอห่อแขวนไว้ที่สายระเดียง.  
<span class="LineNumber"> 019 </span>	ท่านพระอานนท์เที่ยวจาริกไปตามเสนาสนะ ได้เห็นจีวรเหล่านั้น ซึ่งภิกษุทั้งหลาย  
<span class="LineNumber"> 020 </span>ห่อแขวนไว้ที่สายระเดียง. ครั้นแล้วจึงถามภิกษุทั้งหลายว่า จีวรเหล่านี้ของใครห่อแขวนไว้ที่  
<span class="LineNumber"> 021 </span>สายระเดียง?  
<span class="LineNumber"> 022 </span>	ภิกษุเหล่านั้นตอบว่า อกาลจีวรเหล่านี้ของพวกกระผม พวกกระผมเก็บไว้ โดยมีหวัง  
<span class="LineNumber"> 023 </span>ว่าจะได้จีวรใหม่มาเพิ่มเติม.  
