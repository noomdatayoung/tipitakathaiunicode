<span class="LineNumber"> 001 </span>	บทว่า ต้องการ คือ เมื่อปรารถนา ก็พึงรับได้.  
<span class="LineNumber"> 002 </span>	คำว่า ครั้นรับแล้ว ... พึงถือไปด้วยมือของตนเอง ตลอดระยะทาง ๓ โยชน์เป็น  
<span class="LineNumber"> 003 </span>อย่างมาก คือ นำไปด้วยมือของตนเองได้ ชั่วระยะทาง ๓ โยชน์ เป็นอย่างไกล.  
<span class="LineNumber"> 004 </span>	บทว่า เมื่อคนถือไม่มี ความว่า คนอื่น คือ สตรี หรือบุรุษ คฤหัสถ์ หรือบรรพชิต  
<span class="LineNumber"> 005 </span>สักตนหนึ่ง เป็นผู้ช่วยถือไปไม่มี.  
<span class="LineNumber"> 006 </span>	คำว่า ถ้าเธอถือเอาไปยิ่งกว่านั้น แม้คนถือไม่มี อธิบายว่า เธอก้าวเกิน ๓ โยชน์  
<span class="LineNumber"> 007 </span>เท้าแรก, ต้องอาบัติทุกกฏ. เท้าที่สอง ขนเจียมเหล่านั้น, เป็นนิสสัคคีย์. เธอยืนอยู่ภายในระยะ  
<span class="LineNumber"> 008 </span>๓ โยชน์ โยนขนเจียมลงนอกระยะ ๓ โยชน์, ก็เป็นนิสสัคคีย์. ซ่อนไว้ในยานพาหนะก็ตาม  
<span class="LineNumber"> 009 </span>ในห่อถุงก็ตาม ของคนอื่น ซึ่งเขาไม่รู้ ให้ล่วง ๓ โยชน์ไป, ก็เป็นนิสสัคคีย์. คือ เป็นของ  
<span class="LineNumber"> 010 </span>จำต้องเสียสละแก่สงฆ์ คณะ หรือบุคคล.  
<span class="LineNumber"> 011 </span>	ดูกรภิกษุทั้งหลาย ก็แลภิกษุพึงเสียสละขนเจียมนั้นอย่างนี้:-  
<span class="LineNumber"> 012 </span>				วิธีเสียสละ  
<span class="LineNumber"> 013 </span>			เสียสละแก่สงฆ์  
<span class="LineNumber"> 014 </span>	ภิกษุรูปนั้นพึงเข้าไปหาสงฆ์ ห่มผ้าอุตราสงค์เฉวียงบ่า กราบเท้าภิกษุผู้แก่พรรษากว่า  
<span class="LineNumber"> 015 </span>นั่งกระหย่งประนมมือ กล่าวอย่างนี้ว่า  
<span class="LineNumber"> 016 </span>	ท่านเจ้าข้า ขนเจียมเหล่านี้ของข้าพเจ้าให้ล่วงเลย ๓ โยชน์ เป็นของจำจะสละ, ข้าพเจ้า  
<span class="LineNumber"> 017 </span>สละขนเจียมเหล่านี้แก่สงฆ์.  
<span class="LineNumber"> 018 </span>	ครั้นสละแล้วพึงแสดงอาบัติ ภิกษุผู้ฉลาด ผู้สามารถ พึงรับอาบัติ พึงคืนขนเจียมที่  
<span class="LineNumber"> 019 </span>เสียสละให้ด้วยญัตติกรรมวาจา ว่าดังนี้:-  
<span class="LineNumber"> 020 </span>	ท่านเจ้าข้า ขอสงฆ์จงฟังข้าพเจ้า. ขนเจียมเหล่านี้ของภิกษุมีชื่อนี้ เป็นของ  
<span class="LineNumber"> 021 </span>จำจะสละ, เธอสละแล้วแก่สงฆ์. ถ้าความพร้อมพรั่งของสงฆ์ที่ถึงที่แล้ว, สงฆ์พึงให้  
<span class="LineNumber"> 022 </span>ขนเจียมเหล่านี้แก่ภิกษุมีชื่อนี้.  
<span class="LineNumber"> 023 </span>			เสียสละแก่คณะ  
<span class="LineNumber"> 024 </span>	ภิกษุรูปนั้นพึงเข้าไปหาภิกษุหลายรูป ห่มผ้าอุตราสงค์เฉวียงบ่า กราบเท้าภิกษุผู้แก่  
<span class="LineNumber"> 025 </span>พรรษากว่า นั่งกระหย่งประนมมือ กล่าวอย่างนี้ว่า:-  
