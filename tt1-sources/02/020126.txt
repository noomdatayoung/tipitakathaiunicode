<span class="LineNumber"> 001 </span>ก็นี่อติเรกบาตรบังเกิดแก่เรา และเราก็ใคร่จะถวายแก่ท่านพระสารีบุตร, แต่ท่านอยู่ถึงเมืองสาเกต.  
<span class="LineNumber"> 002 </span>เราจะพึงปฏิบัติอย่างไรหนอ? ครั้นแล้วท่านพระอานนท์ ได้กราบทูลเรื่องนั้นแด่พระผู้มีพระภาค.  
<span class="LineNumber"> 003 </span>	พระผู้มีพระภาคตรัสถามว่า ดูกรอานนท์ ยังอีกนานเท่าไร สารีบุตรจึงจะกลับมา?.  
<span class="LineNumber"> 004 </span>	พระอานนท์กราบทูลว่า ท่านจะกลับมาในวันที่ ๙ หรือ ๑๐ พระพุทธเจ้าข้า.  
<span class="LineNumber"> 005 </span>	ลำดับนั้น พระผู้มีพระภาคทรงกระทำธรรมีกถา ในเพราะเหตุเป็นเค้ามูลนั้น ในเพราะ  
<span class="LineNumber"> 006 </span>เหตุแรกเกิดนั้น แล้วรับสั่งกะภิกษุทั้งหลายว่า ดูกรภิกษุทั้งหลาย เราอนุญาตให้ทรงอติเรก-  
<span class="LineNumber"> 007 </span>บาตรไว้ได้ ๑๐ วัน เป็นอย่างยิ่ง, อนึ่ง พวกเธอพึงยกสิกขาบทนี้ขึ้นแสดงอย่างนี้ ว่าดังนี้:-  
<span class="LineNumber"> 008 </span>				พระอนุบัญญัติ  
<span class="LineNumber"> 009 </span>	๔๐. ๑. ก. พึงทรงอติเรกบาตรไว้ได้ ๑๐ วัน เป็นอย่างยิ่ง, ภิกษุให้ล่วง  
<span class="LineNumber"> 010 </span>กำหนดนั้นไป, เป็นนิสสัคคิยปาจิตตีย์.ฯ  
<span class="LineNumber"> 011 </span>			เรื่องพระอานนท์ จบ.  
<span class="LineNumber"> 012 </span>			___________  
<span class="LineNumber"> 013 </span>				สิกขาบทวิภังค์  
<span class="LineNumber"> 014 </span>	[๑๑๙] บทว่า ๑๐ วันเป็นอย่างยิ่ง คือ ทรงไว้ได้ ๑๐ วัน เป็นอย่างมาก.  
<span class="LineNumber"> 015 </span>	ที่ชื่อว่า อติเรกบาตร ได้แก่ บาตรที่ยังไม่ได้อธิษฐาน ยังไม่ได้วิกัป.  
<span class="LineNumber"> 016 </span>	ที่ชื่อว่า บาตร มี ๒ อย่าง คือ บาตรเหล็ก ๑ บาตรดินเผา ๑.  
<span class="LineNumber"> 017 </span>			ขนาดของบาตร  
<span class="LineNumber"> 018 </span>	บาตรมี ๓ ขนาด คือ บาตรขนาดใหญ่ ๑ บาตรขนาดกลาง ๑ บาตรขนาดเล็ก ๑.  
<span class="LineNumber"> 019 </span>	บาตรขนาดใหญ่ จุข้าวสุกแห่งข้าวสารกึ่งอาฬหก ของเคี้ยวเท่าส่วนที่ ๔ กับข้าวพอ  
<span class="LineNumber"> 020 </span>สมควรแก่ข้าวสุกนั้น.  
<span class="LineNumber"> 021 </span>	บาตรขนาดกลาง จุข้าวสุกแห่งข้าวสาร ๑ นาฬี ของเคี้ยวเท่าส่วนที่ ๔ กับข้าวพอ-  
<span class="LineNumber"> 022 </span>สมควรแก่ข้าวสุกนั้น.  
<span class="LineNumber"> 023 </span>	บาตรขนาดเล็ก จุข้าวสุกแห่งข้าวสาร ๑ ปัตถะ ของเคี้ยวเท่าส่วนที่ ๔ กับข้าวพอ-  
<span class="LineNumber"> 024 </span>สมควรแก่ข้าวสุกนั้น.  
<span class="LineNumber"> 025 </span>	ใหญ่กว่านั้นเป็นบาตรที่ใช้ไม่ได้ เล็กกว่านั้นเป็นบาตรที่ใช้ไม่ได้.  
