<span class="LineNumber"> 001 </span>			๓. โอวาทวรรค สิกขาบทที่ ๘  
<span class="LineNumber"> 002 </span>			เรื่องพระฉัพพัคคีย์  
<span class="LineNumber"> 003 </span>	[๔๕๖] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของ  
<span class="LineNumber"> 004 </span>อนาถบิณฑิกคหบดี เขตพระนครสาวัตถี ครั้งนั้น พระฉัพพัคคีย์ชักชวนกันแล้ว โดยสารเรือ  
<span class="LineNumber"> 005 </span>ลำเดียวกับพวกภิกษุณี ประชาชนเพ่งโทษ ติเตียน โพนทะนาว่า พวกเราพร้อมด้วยภรรยาเล่นเรือ  
<span class="LineNumber"> 006 </span>ลำเดียวกันฉันใด พระสมณะเชื้อสายพระศากยบุตรเหล่านี้ชักชวนกันแล้ว เล่นเรือลำเดียวกับ  
<span class="LineNumber"> 007 </span>พวกภิกษุณี ก็ฉันนั้น ภิกษุทั้งหลายได้ยินประชาชนเพ่งโทษ ติเตียน โพนทะนาอยู่. บรรดาที่เป็น  
<span class="LineNumber"> 008 </span>ผู้มักน้อย ... ต่างก็เพ่งโทษ ติเตียน โพนทะนาว่า ไฉนพระฉัพพัคคีย์จึงได้ชักชวนกันแล้ว โดยสาร  
<span class="LineNumber"> 009 </span>เรือลำเดียวกับพวกภิกษุณีเล่า แล้วกราบทูลเนื้อความนั้นแด่พระผู้มีพระภาค.  
<span class="LineNumber"> 010 </span>				ทรงสอบถาม  
<span class="LineNumber"> 011 </span>	ลำดับนั้น พระผู้มีพระภาคทรงสอบถามพระฉัพพัคคีย์ว่า ดูกรภิกษุทั้งหลาย ข่าวว่า  
<span class="LineNumber"> 012 </span>พวกเธอชักชวนกันแล้ว โดยสารเรือลำเดียวกับภิกษุณีทั้งหลาย จริงหรือ?  
<span class="LineNumber"> 013 </span>	พระฉัพพัคคีย์ทูลรับว่า จริง พระพุทธเจ้าข้า.  
<span class="LineNumber"> 014 </span>			ทรงติเตียนแล้วบัญญัติสิกขาบท  
<span class="LineNumber"> 015 </span>	พระผู้มีพระภาคทรงติเตียนว่า ดูกรโมฆบุรุษทั้งหลาย ไฉนพวกเธอจึงได้ชักชวนกันแล้ว  
<span class="LineNumber"> 016 </span>โดยสารเรือลำเดียวกับภิกษุณีทั้งหลายเล่า การกระทำของพวกเธอนั่น ไม่เป็นไปเพื่อความ  
<span class="LineNumber"> 017 </span>เลื่อมใสของชุมชนที่ยังไม่เลื่อมใส หรือเพื่อความเลื่อมใสยิ่งของชุมชนที่เลื่อมใสแล้ว ...  
<span class="LineNumber"> 018 </span>	ดูกรภิกษุทั้งหลาย ก็แลพวกเธอพึงยกสิกขาบทนี้ขึ้นแสดงอย่างนี้ ว่าดังนี้:-  
<span class="LineNumber"> 019 </span>				พระบัญญัติ  
<span class="LineNumber"> 020 </span>	๗๗.๘ ก. อนึ่ง ภิกษุใดชักชวนกันแล้ว โดยสารเรือลำเดียวกับภิกษุณี ขึ้นน้ำ  
<span class="LineNumber"> 021 </span>ไปก็ดี ล่องน้ำไปก็ดี เป็นปาจิตตีย์.  
<span class="LineNumber"> 022 </span>	ก็สิกขาบทนี้ ย่อมเป็นอันพระผู้มีพระภาคทรงบัญญัติแล้วแก่ภิกษุทั้งหลายด้วยประการ  
<span class="LineNumber"> 023 </span>ฉะนี้.  
<span class="LineNumber"> 024 </span>			เรื่องพระฉัพพัคคีย์ จบ. 
