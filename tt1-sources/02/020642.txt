<span class="LineNumber"> 001 </span>				ทรงสอบถาม  
<span class="LineNumber"> 002 </span>	พระผู้มีพระภาคทรงสอบถามภิกษุรูปนั้นว่า ดูกรภิกษุ ข่าวว่า เธอรับอามิสจากมือภิกษุณี  
<span class="LineNumber"> 003 </span>จริงหรือ?  
<span class="LineNumber"> 004 </span>	ภิกษุรูปนั้นทูลรับว่า จริง พระพุทธเจ้าข้า.  
<span class="LineNumber"> 005 </span>	ภ. ดูกรภิกษุ ภิกษุณีนั้นเป็นญาติของเธอหรือมิใช่ญาติ  
<span class="LineNumber"> 006 </span>	ภิ. มิใช่ญาติ พระพุทธเจ้าข้า  
<span class="LineNumber"> 007 </span>			ทรงติเตียนแล้วบัญญัติสิกขาบท  
<span class="LineNumber"> 008 </span>	พระผู้มีพระภาคพุทธเจ้าทรงติเตียนว่า ดูกรโมฆบุรุษ ภิกษุผู้มิใช่ญาติ ย่อมไม่รู้การกระทำ  
<span class="LineNumber"> 009 </span>อันสมควรหรือไม่สมควร ของที่มีอยู่หรือไม่มี ของภิกษุณีผู้มิใช่ญาติ ไฉนเธอจึงได้รับอามิส  
<span class="LineNumber"> 010 </span>จากมือภิกษุณีผู้มิใช่ญาติเล่า การกระทำของเธอนั่น ไม่เป็นไปเพื่อความเลื่อมใสของชุมชนที่ยัง  
<span class="LineNumber"> 011 </span>ไม่เลื่อมใส หรือเพื่อความเลื่อมใสยิ่งของชุมชนที่เลื่อมใสแล้ว ...  
<span class="LineNumber"> 012 </span>	ดูกรภิกษุทั้งหลาย ก็แลพวกเธอพึงยกสิกขาบทนี้ขึ้นแสดงอย่างนี้ ว่าดังนี้:-  
<span class="LineNumber"> 013 </span>				พระบัญญัติ  
<span class="LineNumber"> 014 </span>	๑๔๒. ๑. อนึ่ง ภิกษุใด รับของเคี้ยวก็ดี ของฉันก็ดี ด้วยมือของตน จากมือ  
<span class="LineNumber"> 015 </span>ของภิกษุณีผู้มิใช่ญาติ ผู้เข้าไปและสู่ละแวกบ้าน แล้วเคี้ยวก็ดี ฉันก็ดี อันภิกษุนั้นพึง  
<span class="LineNumber"> 016 </span>แสดงคืนว่า แน่ะเธอ ฉันต้องธรรมที่น่าติ ไม่เป็นที่สบาย ควรจะแสดงคืน ฉันแสดง  
<span class="LineNumber"> 017 </span>คืนธรรมนั้น.  
<span class="LineNumber"> 018 </span>			เรื่องภิกษุณีรูปหนึ่ง จบ.  
<span class="LineNumber"> 019 </span>				สิกขาบทวิภังค์  
<span class="LineNumber"> 020 </span>	[๗๘๒] บทว่า อนึ่ง ... ใด ความว่า ผู้ใด คือ ผู้เช่นใด ...  
<span class="LineNumber"> 021 </span>	บทว่า ภิกษุ ความว่า ที่ชื่อว่า ภิกษุ เพราะอรรถว่าเป็นผู้ขอ ... นี้ชื่อว่า ภิกษุ ที่ทรง  
<span class="LineNumber"> 022 </span>ประสงค์ในอรรถนี้.  
<span class="LineNumber"> 023 </span>	ที่ชื่อว่า ผู้มิใช่ญาติ คือ ไม่ใช่คนเนื่องถึงกันทางมารดาก็ดี ทางบิดาก็ดี ตลอดเจ็ด-  
<span class="LineNumber"> 024 </span>ชั่วบุรพชนก.  
