<span class="LineNumber"> 001 </span>			๙. รตนวรรค สิกขาบทที่ ๖  
<span class="LineNumber"> 002 </span>			เรื่องพระฉัพพัคคีย์  
<span class="LineNumber"> 003 </span>	[๗๕๙] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของ  
<span class="LineNumber"> 004 </span>อนาถบิณฑิกคหบดี เขตพระนครสาวัตถี. ครั้งนั้น พระฉัพพัคคีย์ให้ทำเตียงบ้าง ตั่งบ้าง ยัดด้วย  
<span class="LineNumber"> 005 </span>นุ่น พวกชาวบ้านเที่ยวไปทางวิหารเห็นเข้าแล้ว ต่างพากันเพ่งโทษ ติเตียน โพนทะนาว่า ไฉน  
<span class="LineNumber"> 006 </span>พระสมณะเชื้อสายพระศากยบุตรจึงได้ให้ทำเตียงบ้าง ตั่งบ้าง ยัดด้วยนุ่น เหมือนพวกคฤหัสถ์  
<span class="LineNumber"> 007 </span>ผู้บริโภคกามเล่า ภิกษุทั้งหลาย ได้ยินชาวบ้านเหล่านั้นเพ่งโทษ ติเตียน โพนทะนาอยู่ บรรดา  
<span class="LineNumber"> 008 </span>ภิกษุที่เป็นผู้มักน้อย ... ต่างก็เพ่งโทษ ติเตียน โพนทะนาว่า ไฉนพระฉัพพัคคีย์จึงได้ให้ทำเตียง  
<span class="LineNumber"> 009 </span>บ้าง ตั่งบ้าง ยัดด้วยนุ่นเล่า แล้วกราบทูลเรื่องนั้นแด่พระผู้มีพระภาค.  
<span class="LineNumber"> 010 </span>				ทรงสอบถาม  
<span class="LineNumber"> 011 </span>	พระผู้มีพระภาคทรงสอบถามพระฉัพพัคคีย์ว่า ดูกรภิกษุทั้งหลาย ข่าวว่า พวกเธอให้ทำ  
<span class="LineNumber"> 012 </span>เตียงบ้าง ตั่งบ้าง ยัดด้วยนุ่น จริงหรือ?  
<span class="LineNumber"> 013 </span>	พระฉัพพัคคีย์ทูลรับว่า จริง พระพุทธเจ้าข้า.  
<span class="LineNumber"> 014 </span>			ทรงติเตียนแล้วบัญญัติสิกขาบท  
<span class="LineNumber"> 015 </span>	พระผู้มีพระภาคพุทธเจ้าทรงติเตียนว่า ดูกรโมฆบุรุษทั้งหลาย ไฉน พวกเธอจึงได้ให้ทำ  
<span class="LineNumber"> 016 </span>เตียงบ้าง ตั่งบ้าง ยัดด้วยนุ่นเล่า การกระทำของพวกเธอนั่น ไม่เป็นไปเพื่อความเลื่อมใสของ  
<span class="LineNumber"> 017 </span>ชุมชนที่ยังไม่เลื่อมใส หรือเพื่อความเลื่อมใสยิ่งของชุมชนที่เลื่อมใสแล้ว ...  
<span class="LineNumber"> 018 </span>	ดูกรภิกษุทั้งหลาย ก็แลพวกเธอพึงยกสิกขาบทนี้ขึ้นแสดงอย่างนี้ ว่าดังนี้:-  
<span class="LineNumber"> 019 </span>				พระบัญญัติ  
<span class="LineNumber"> 020 </span>	๑๓๗. ๖. อนึ่ง ภิกษุใด ให้ทำเตียงก็ดี ตั่งก็ดี เป็นของหุ้มนุ่น เป็นปาจิตตีย์  
<span class="LineNumber"> 021 </span>ที่ให้รื้อเสีย.  
<span class="LineNumber"> 022 </span>			เรื่องพระฉัพพัคคีย์ จบ.  
