<span class="LineNumber"> 001 </span>	ดูกรภิกษุทั้งหลาย ก็แลพวกเธอพึงยกสิกขาบทนี้ขึ้นแสดงอย่างนี้ ว่าดังนี้:-  
<span class="LineNumber"> 002 </span>				พระบัญญัติ  
<span class="LineNumber"> 003 </span>	๙๗. ๘. อนึ่ง ภิกษุใด ไปเพื่อจะดูเสนาอันยกออกแล้ว เป็นปาจิตตีย์.  
<span class="LineNumber"> 004 </span>	ก็สิกขาบทนี้ ย่อมเป็นอันพระผู้มีพระภาคทรงบัญญัติแล้วแก่ภิกษุทั้งหลาย ด้วยประการ  
<span class="LineNumber"> 005 </span>ฉะนี้.  
<span class="LineNumber"> 006 </span>			เรื่องพระฉัพพัคคีย์ จบ.  
<span class="LineNumber"> 007 </span>			เรื่องภิกษุรูปหนึ่ง  
<span class="LineNumber"> 008 </span>	[๕๖๓] ก็โดยสมัยนั้นแล ลุงของภิกษุรูปหนึ่งป่วยอยู่ในกองทัพ เขาส่งทูตไปในสำนัก  
<span class="LineNumber"> 009 </span>ภิกษุนั้นว่า ลุงกำลังป่วยอยู่ในกองทัพ ขอพระคุณเจ้าจงมา ลุงต้องการให้พระคุณเจ้ามา จึงภิกษุ  
<span class="LineNumber"> 010 </span>นั้นดำริว่า พระผู้มีพระภาคทรงบัญญัติสิกขาบทแก่ภิกษุทั้งหลายไว้ว่า ภิกษุไม่พึงไปเพื่อจะดูเสนา  
<span class="LineNumber"> 011 </span>อันยกออกแล้ว ก็นี่ลุงของเราป่วยอยู่ในกองทัพ เราจะพึงปฏิบัติอย่างไรหนอ แล้วแจ้งความนั้น  
<span class="LineNumber"> 012 </span>แก่ภิกษุทั้งหลายๆ กราบทูลเนื้อความนั้นแด่พระผู้มีพระภาค.  
<span class="LineNumber"> 013 </span>		ทรงอนุญาตให้ไปในกองทัพได้เมื่อจำเป็น  
<span class="LineNumber"> 014 </span>	ลำดับนั้น พระผู้มีพระภาคทรงทำธรรมีกถา ในเพราะเหตุเป็นเค้ามูลนั้น ในเพราะเหตุ  
<span class="LineNumber"> 015 </span>แรกเกิดนั้น แล้วรับสั่งกะภิกษุทั้งหลายว่า ดูกรภิกษุทั้งหลาย เราอนุญาตให้ไปในกองทัพได้  
<span class="LineNumber"> 016 </span>เพราะปัจจัยเห็นปานนั้น.  
<span class="LineNumber"> 017 </span>	ดูกรภิกษุทั้งหลาย ก็แลพวกเธอพึงยกสิกขาบทนี้ขึ้นแสดงอย่างนี้ ว่าดังนี้:-  
<span class="LineNumber"> 018 </span>				พระอนุบัญญัติ  
<span class="LineNumber"> 019 </span>	๙๗. ๘. อนึ่ง ภิกษุใด ไปเพื่อจะดูเสนาอันยกออกแล้ว เว้นไว้แต่ปัจจัยมี  
<span class="LineNumber"> 020 </span>อย่างนั้นเป็นรูป เป็นปาจิตตีย์.  
<span class="LineNumber"> 021 </span>			เรื่องภิกษุรูปหนึ่ง จบ.  
