<span class="LineNumber"> 001 </span>			๑. จีวรวรรค สิกขาบทที่ ๔  
<span class="LineNumber"> 002 </span>			เรื่องพระอุทายี  
<span class="LineNumber"> 003 </span>	[๔๒] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของ  
<span class="LineNumber"> 004 </span>อนาถปิณฑิกคหบดี เขตพระนครสาวัตถี. ครั้งนั้น ปุราณาทุติยิกาของท่านพระอุทายี บวชอยู่  
<span class="LineNumber"> 005 </span>ในสำนักภิกษุณี นางมายังสำนักท่านพระอุทายีเสมอ แม้ท่านพระอุทายีก็ไปยังสำนักภิกษุณีนั้น  
<span class="LineNumber"> 006 </span>เสมอ และบางครั้งก็ฉันอาหารอยู่ในสำนักภิกษุณีนั้น. เช้าวันหนึ่ง ท่านพระอุทายีครอง  
<span class="LineNumber"> 007 </span>อันตรวาสกแล้วถือบาตรจีวรเข้าไปหาภิกษุณีนั้นถึงสำนัก ครั้นแล้วนั่งบนอาสนะ เปิดองค์กำเนิด  
<span class="LineNumber"> 008 </span>เบื้องหน้าภิกษุณีนั้น แม้ภิกษุณีนั้นก็นั่งบนอาสนะ เปิดองค์กำเนิดเบื้องหน้าท่านพระอุทายี  
<span class="LineNumber"> 009 </span>ท่านพระอุทายีมีความกำหนัด ได้เพ่งดูองค์กำเนิดของนาง อสุจิได้เคลื่อนจากองค์กำเนิดของ  
<span class="LineNumber"> 010 </span>ท่านพระอุทายี ท่านพระอุทายีได้พูดกะนางว่า ดูกรน้องหญิง เธอจงไปหาน้ำมา ฉันจะซักผ้า  
<span class="LineNumber"> 011 </span>อันตรวาสก  
<span class="LineNumber"> 012 </span>	นางบอกว่า ส่งมาเถิดเจ้าข้า ดิฉันเองจักซักถวาย. ครั้นแล้วนางได้ดูดอสุจินั้นของท่าน  
<span class="LineNumber"> 013 </span>ส่วนหนึ่ง อีกส่วนหนึ่งได้สอดเข้าไปในองค์กำเนิด นางได้ตั้งครรภ์เพราะเหตุนั้นแล้ว.  
<span class="LineNumber"> 014 </span>	ภิกษุณีทั้งหลายได้พูดกันอย่างนี้ว่า ภิกษุณีรูปนี้มิใช่พรหมจารินี ภิกษุณีรูปนี้จึงมีครรภ์.  
<span class="LineNumber"> 015 </span>	นางพูดว่า แม่เจ้า ดิฉันมิใช่พรหมจารินีก็หาไม่ ครั้นแล้วนางได้แจ้งความนั้นแก่ภิกษุณี  
<span class="LineNumber"> 016 </span>ทั้งหลาย.  
<span class="LineNumber"> 017 </span>	ภิกษุณีทั้งหลาย พากันเพ่งโทษ ติเตียน โพนทะนาว่า ไฉนท่านพระอุทายี จึงได้ให้  
<span class="LineNumber"> 018 </span>ภิกษุณีซักจีวรเก่าเล่า แล้วแจ้งความนั้นแก่ภิกษุทั้งหลาย.  
<span class="LineNumber"> 019 </span>	บรรดาภิกษุผู้มักน้อย สันโดษ มีความละอาย มีความรังเกียจ ผู้ใคร่ต่อสิกขา ต่างก็  
<span class="LineNumber"> 020 </span>เพ่งโทษ ติเตียน โพนทะนาว่า ไฉนท่านพระอุทายีจึงได้ให้ภิกษุณีซักจีวรเก่าเล่า แล้วกราบทูล  
<span class="LineNumber"> 021 </span>เรื่องนั้นแด่พระผู้มีพระภาค.  
<span class="LineNumber"> 022 </span>			ประชุมสงฆ์ทรงสอบถาม  
<span class="LineNumber"> 023 </span>	ลำดับนั้น พระผู้มีพระภาครับสั่งให้ประชุมภิกษุสงฆ์ ในเพราะเหตุเป็นเค้ามูลนั้น  
<span class="LineNumber"> 024 </span>ในเพราะเหตุแรกเกิดนั้น แล้วทรงสอบถามท่านพระอุทายีว่า ดูกรอุทายี ข่าวว่าเธอให้ภิกษุณี  
<span class="LineNumber"> 025 </span>ซักจีวรเก่า จริงหรือ?  
