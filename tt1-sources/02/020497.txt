<span class="LineNumber"> 001 </span>			๕. อเจลกวรรค สิกขาบทที่ ๘  
<span class="LineNumber"> 002 </span>			เรื่องพระฉัพพัคคีย์  
<span class="LineNumber"> 003 </span>	[๕๖๒] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของ  
<span class="LineNumber"> 004 </span>อนาถบิณฑิกคหบดี เขตพระนครสาวัตถี ครั้งนั้น พระเจ้าปเสนทิโกศลทรงยกกองทัพออก  
<span class="LineNumber"> 005 </span>พระฉัพพัคคีย์ได้ไปดูกองทัพที่ยกออกแล้ว พระเจ้าปเสนทิโกศลได้ทอดพระเนตรเห็นพระ-  
<span class="LineNumber"> 006 </span>ฉัพพัคคีย์กำลังเดินมาแต่ไกลเทียว ครั้นแล้วรับสั่งให้นิมนต์มาตรัสถามว่า พระคุณเจ้าทั้งหลาย  
<span class="LineNumber"> 007 </span>มาเพื่อประสงค์อะไร เจ้าข้า?  
<span class="LineNumber"> 008 </span>	พระฉัพพัคคีย์ถวายพระพรว่า พวกอาตมภาพประสงค์จะเฝ้ามหาบพิตร.  
<span class="LineNumber"> 009 </span>	พระเจ้าปเสนทิโกศลรับสั่งว่า จะได้ประโยชน์อะไรด้วยการดูดิฉันผู้เพลิดเพลินในการรบ  
<span class="LineNumber"> 010 </span>พระคุณเจ้าควรเฝ้าพระผู้มีพระภาคมิใช่หรือ?  
<span class="LineNumber"> 011 </span>	ประชาชนพากันเพ่งโทษ ติเตียน โพนทะนาว่า ไฉน พระสมณะเชื้อสายพระศากยบุตร  
<span class="LineNumber"> 012 </span>จึงได้พากันมาดูกองทัพซึ่งยกออกแล้วเล่า? ไม่ใช่ลาภของพวกเรา แม้พวกเราที่พากันมาใน  
<span class="LineNumber"> 013 </span>กองทัพ เพราะเหตุแห่งอาชีพ เพราะเหตุแห่งบุตรภรรยาก็ได้ไม่ดีแล้ว,  
<span class="LineNumber"> 014 </span>	ภิกษุทั้งหลายได้ยินประชาชนเหล่านั้น พากันเพ่งโทษ ติเตียน โพนทะนาอยู่ บรรดาที่  
<span class="LineNumber"> 015 </span>เป็นผู้มักน้อย ... ต่างก็เพ่งโทษ ติเตียน โพนทะนาว่า ไฉน พระฉัพพัคคีย์จึงได้ไปดูกองทัพ  
<span class="LineNumber"> 016 </span>ที่ยกออกไปเล่า? แล้วกราบทูลเรื่องนั้นแด่พระผู้มีพระภาค ...  
<span class="LineNumber"> 017 </span>				ทรงสอบถาม  
<span class="LineNumber"> 018 </span>	พระผู้มีพระภาคทรงสอบถามพระฉัพพัคคีย์ว่า ดูกรภิกษุทั้งหลาย ข่าวว่า พวกเธอไปดู  
<span class="LineNumber"> 019 </span>กองทัพซึ่งยกออกแล้ว จริงหรือ?  
<span class="LineNumber"> 020 </span>	พระฉัพพัคคีย์ทูลรับว่า จริง พระพุทธเจ้าข้า.  
<span class="LineNumber"> 021 </span>			ทรงติเตียนแล้วบัญญัติสิกขาบท  
<span class="LineNumber"> 022 </span>	พระผู้มีพระภาคพุทธเจ้าทรงติเตียนว่า ดูกรโมฆบุรุษทั้งหลาย ไฉน พวกเธอจึงได้ไปดู  
<span class="LineNumber"> 023 </span>กองทัพซึ่งยกออกไปเล่า? การกระทำของพวกเธอนั่น ไม่เป็นไปเพื่อความเลื่อมใสของชุมชน  
<span class="LineNumber"> 024 </span>ที่ยังไม่เลื่อมใส หรือเพื่อความเลื่อมใสยิ่งของชุมชนที่เลื่อมใสแล้ว. 
