<span class="LineNumber"> 001 </span>			พระอนุบัญญัติ ๕  
<span class="LineNumber"> 002 </span>	๑๐๖. ๗. จ. อนึ่ง ภิกษุใด ยังหย่อนกึ่งเดือน อาบน้ำ เว้นไว้แต่สมัย  
<span class="LineNumber"> 003 </span>เป็นปาจิตตีย์ นี้สมัยในเรื่องนั้น เดือนกึ่งท้ายฤดูร้อน เดือนต้นแห่งฤดูฝน สองเดือน  
<span class="LineNumber"> 004 </span>กึ่งนี้ เป็นคราวร้อน เป็นคราวกระวนกระวาย คราวเจ็บไข้ คราวทำการงาน คราว  
<span class="LineNumber"> 005 </span>ไปทางไกล คราวฝนมากับพายุ นี้สมัยในเรื่องนั้น.  
<span class="LineNumber"> 006 </span>		เรื่องทรงอนุญาตให้ภิกษุทำจีวรอาบน้ำได้ จบ.  
<span class="LineNumber"> 007 </span>				สิกขาบทวิภังค์  
<span class="LineNumber"> 008 </span>	[๖๑๖] บทว่า อนึ่ง ... ใด ความว่า ผู้ใด คือ ผู้เช่นใด ...  
<span class="LineNumber"> 009 </span>	บทว่า ภิกษุ ความว่า ที่ชื่อว่า ภิกษุ เพราะอรรถว่าเป็นผู้ขอ ... นี้ ชื่อว่า ภิกษุ  
<span class="LineNumber"> 010 </span>ที่ทรงประสงค์ในอรรถนี้.  
<span class="LineNumber"> 011 </span>	บทว่า ยังหย่อนกึ่งเดือน คือ ยังไม่ถึงครึ่งเดือน.  
<span class="LineNumber"> 012 </span>	บทว่า อาบน้ำ ได้แก่ อาบน้ำด้วยจุรณหรือดินเหนียว เป็นทุกกฏในประโยค เมื่อ  
<span class="LineNumber"> 013 </span>อาบน้ำเสร็จ ต้องอาบัติปาจิตตีย์.  
<span class="LineNumber"> 014 </span>	บทว่า เว้นไว้แต่สมัย คือ ยกไว้แต่มีสมัย.  
<span class="LineNumber"> 015 </span>	ที่ชื่อว่า คราวร้อน คือ เดือนกึ่งท้ายฤดูร้อน.  
<span class="LineNumber"> 016 </span>	ที่ชื่อว่า คราวกระวนกระวาย คือ เดือนต้นแห่งฤดูฝน ภิกษุอาบน้ำได้ เพราะ  
<span class="LineNumber"> 017 </span>ถือว่าสองเดือนกึ่งนี้ เป็นคราวร้อน เป็นคราวกระวนกระวาย.  
<span class="LineNumber"> 018 </span>	ที่ชื่อว่า คราวเจ็บไข้ คือ เว้นอาบน้ำ ย่อมไม่สบาย ภิกษุอาบน้ำได้ เพราะถือว่า  
<span class="LineNumber"> 019 </span>เป็นคราวเจ็บไข้.  
<span class="LineNumber"> 020 </span>	ที่ชื่อว่า คราวทำการงาน คือ โดยที่สุดแม้กวาดบริเวณ ภิกษุอาบน้ำได้ เพราะถือว่า  
<span class="LineNumber"> 021 </span>เป็นคราวทำการงาน.  
<span class="LineNumber"> 022 </span>	ที่ชื่อว่า คราวไปทางไกล คือ ภิกษุตั้งใจว่า จักเดินทางกึ่งโยชน์ อาบน้ำได้ คือ  
<span class="LineNumber"> 023 </span>ตอนจะไปอาบน้ำได้ ไปถึงแล้วก็อาบน้ำได้.  
<span class="LineNumber"> 024 </span>	ที่ชื่อว่า คราวฝนมากับพายุ คือ ภิกษุทั้งหลายถูกต้องลมผสมธุลี หยาดฝนตกถูกต้อง  
<span class="LineNumber"> 025 </span>กาย ๒-๓ หยาด อาบน้ำได้ เพราะถือว่าเป็นคราวฝนมากับพายุ.  
