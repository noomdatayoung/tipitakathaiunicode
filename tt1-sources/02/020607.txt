<span class="LineNumber"> 001 </span>			ปาจิตตีย์ วรรคที่ ๙  
<span class="LineNumber"> 002 </span>			๙. รตนวรรค สิกขาบทที่ ๑  
<span class="LineNumber"> 003 </span>			เรื่องพระเจ้าปเสนทิโกศล  
<span class="LineNumber"> 004 </span>	[๗๓๑] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวันอาราม ของ  
<span class="LineNumber"> 005 </span>อนาถบิณฑิกคหบดี เขตพระนครสาวัตถี. ครั้งนั้น พระเจ้าปเสนทิโกศลตรัสสั่งเจ้าหน้าที่ผู้รักษา  
<span class="LineNumber"> 006 </span>พระราชอุทยานว่า ดูกรพนาย เจ้าจงไปตกแต่งอุทยานให้เรียบร้อย เราจักประพาสอุทยาน.  
<span class="LineNumber"> 007 </span>	เจ้าหน้าที่รักษาพระราชอุทยานผู้นั้น รับสนองพระบรมราชโองการแล้ว ตกแต่งพระราช-  
<span class="LineNumber"> 008 </span>อุทยานอยู่ ได้เห็นพระผู้มีพระภาคประทับนั่งอยู่ ณ โคนไม้ต้นหนึ่ง ครั้นแล้ว จึงเข้าเฝ้าพระเจ้า  
<span class="LineNumber"> 009 </span>ปเสนทิโกศล กราบทูลว่า ขอเดชะ พระราชอุทยานเรียบร้อยแล้ว และพระผู้มีพระภาคประทับ  
<span class="LineNumber"> 010 </span>อยู่ ณ โคนไม้ในพระราชอุทยานนั้น พระพุทธเจ้าข้า.  
<span class="LineNumber"> 011 </span>	ท้าวเธอรับสั่งว่า ช่างเถอะพนาย เราจักเฝ้าพระผู้มีพระภาค ครั้นแล้วเสด็จไปสู่  
<span class="LineNumber"> 012 </span>พระราชอุทยาน เข้าเฝ้าพระผู้มีพระภาค ขณะนั้นมีอุบาสกผู้หนึ่งนั่งเฝ้าพระผู้มีพระภาคอยู่ใกล้ๆ  
<span class="LineNumber"> 013 </span>ท้าวเธอได้ทอดพระเนตรเห็นอุบาสกนั้นนั่งเฝ้าอยู่ใกล้พระผู้มีพระภาค ทรงตกพระทัยยืนชะงักอยู่  
<span class="LineNumber"> 014 </span>ครั้นแล้วทรงพระดำริว่า บุรุษผู้นี้คงไม่ใช่คนต่ำช้า เพราะเฝ้าพระผู้มีพระภาคอยู่ใกล้ๆ ได้ ดังนี้  
<span class="LineNumber"> 015 </span>แล้วเข้าไปถวายบังคมพระผู้มีพระภาค ประทับนั่ง ณ ราชอาสน์อันสมควรส่วนข้างหนึ่ง.  
<span class="LineNumber"> 016 </span>	ส่วนอุบาสกนั้นไม่ถวายบังคม ไม่ลุกรับเสด็จพระเจ้าปเสนทิโกศล ด้วยความเคารพ  
<span class="LineNumber"> 017 </span>ต่อพระผู้มีพระภาค จึงพระเจ้าปเสนทิโกศลไม่ทรงพอพระทัยว่า ไฉนบุรุษนี้ เมื่อเรามาแล้ว  
<span class="LineNumber"> 018 </span>จึงไม่ไหว้ ไม่ลุกรับ  
<span class="LineNumber"> 019 </span>	พระผู้มีพระภาคทรงทราบว่า พระเจ้าปเสนทิโกศลไม่ทรงพอพระทัย จึงตรัสขึ้นใน  
<span class="LineNumber"> 020 </span>ขณะนั้นว่า มหาบพิตร อุบาสกผู้นี้ เป็นพหูสูต เป็นคนเล่าเรียนพระปริยัติธรรมมาก เป็นผู้-  
<span class="LineNumber"> 021 </span>ปราศจากความยินดีในกามทั้งหลาย.  
<span class="LineNumber"> 022 </span>	ครั้งนั้นแล พระเจ้าปเสนทิโกศลทรงพระดำริว่า อุบาสกผู้นี้ไม่ใช่เป็นคนต่ำต้อย  
<span class="LineNumber"> 023 </span>แม้พระผู้มีพระภาคก็ยังตรัสชมเขา แล้วรับสั่งกะอุบาสกนั้นว่า ดูกรอุบาสก เธอพึงพูดได้ตาม  
<span class="LineNumber"> 024 </span>ประสงค์เถิด.  
