<span class="LineNumber"> 001 </span>			๑. จีวรวรรค สิกขาบทที่ ๘  
<span class="LineNumber"> 002 </span>			เรื่องพระอุปนันทศากยบุตร  
<span class="LineNumber"> 003 </span>	[๖๒] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของ  
<span class="LineNumber"> 004 </span>อนาถบิณฑิกคหบดี เขตพระนครสาวัตถี. ครั้งนั้น บุรุษผู้หนึ่งได้กล่าวคำนี้กะภรรยาว่า ฉักจักยัง  
<span class="LineNumber"> 005 </span>ท่านพระอุปนันทะให้ครองจีวร.  
<span class="LineNumber"> 006 </span>	ภิกษุรูปหนึ่งผู้ถือการเที่ยวบิณฑบาตเป็นวัตร ได้ยินบุรุษนั้นกล่าวคำนี้ จึงเข้าไปหาท่าน  
<span class="LineNumber"> 007 </span>พระอุปนันทศากยบุตร ครั้นแล้วได้กล่าวคำนี้กะท่านพระอุปนันทศากยบุตรว่า อาวุโส อุปนันทะ  
<span class="LineNumber"> 008 </span>ท่านเป็นผู้มีบุญมาก ในสถานที่โน้น บุรุษผู้หนึ่งได้กล่าวคำนี้กะภรรยาว่า ฉันจักยังท่านพระ-  
<span class="LineNumber"> 009 </span>อุปนันทะให้ครองจีวร.  
<span class="LineNumber"> 010 </span>	ท่านพระอุปนันทะกล่าวรับรองว่า มีขอรับ เขาเป็นอุปัฏฐากของผม. ครั้นแล้วท่านพระ-  
<span class="LineNumber"> 011 </span>อุปนันทศากยบุตร ได้เข้าไปหาบุรุษนั้นแล้วสอบถามเขาว่า จริงหรือ ข่าวว่า ท่านประสงค์จะให้  
<span class="LineNumber"> 012 </span>อาตมาครองจีวร?  
<span class="LineNumber"> 013 </span>	บุ. ความจริง ผมตั้งใจไว้อย่างนี้ว่า จักยังท่านพระอุปนันทะให้ครองจีวร.  
<span class="LineNumber"> 014 </span>	อุ. ถ้าท่านประสงค์จะให้อาตมาครองจีวร ก็จงให้ครองจีวรชนิดนี้เถิด เพราะจีวรที่  
<span class="LineNumber"> 015 </span>อาตมาไม่ใช้ แม้ครองแล้วจักทำอะไรได้.  
<span class="LineNumber"> 016 </span>	บุรุษนั้นจึงเพ่งโทษ ติเตียน โพนทะนาขึ้นในขณะนั้นว่า พระสมณะเชื้อสายพระศากย-  
<span class="LineNumber"> 017 </span>บุตรเหล่านี้ เป็นคนมักมาก ไม่สันโดษ จะให้ครองจีวรก็ทำได้ไม่ง่าย ไฉนพระคุณเจ้าอุปนันทะ  
<span class="LineNumber"> 018 </span>อันเราไม่ได้ปวารณาไว้ก่อนจึงได้เข้ามาหา แล้วถึงการกำหนดในจีวรเล่า.  
<span class="LineNumber"> 019 </span>	ภิกษุทั้งหลาย ได้ยินบุรุษนั้นเพ่งโทษ ติเตียน โพนทะนาอยู่ บรรดาที่เป็นผู้มักน้อย  
<span class="LineNumber"> 020 </span>สันโดษ มีความละอาย มีความรังเกียจ ผู้ใคร่ต่อสิกขา ต่างก็เพ่งโทษ ติเตียน โพนทะนาว่า  
<span class="LineNumber"> 021 </span>ไฉนท่านพระอุปนันทศากยบุตร อันเขาไม่ได้ปวารณาไว้ก่อน จึงได้เข้าไปหาพ่อเจ้าเรือน ถึงการ  
<span class="LineNumber"> 022 </span>กำหนดในจีวรเล่า แล้วกราบทูลเรื่องนั้นแด่พระผู้มีพระภาค.  
<span class="LineNumber"> 023 </span>			ประชุมสงฆ์ทรงสอบถาม  
<span class="LineNumber"> 024 </span>	พระผู้มีพระภาครับสั่งให้ประชุมภิกษุสงฆ์ ในเพราะเหตุเป็นเค้ามูลนั้น ในเพราะเหตุ  
<span class="LineNumber"> 025 </span>แรกเกิดนั้น แล้วทรงสอบถามท่านพระอุปนันทศากยบุตรว่า ดูกรอุปนันทะ ข่าวว่า เธออันเขา  
<span class="LineNumber"> 026 </span>ไม่ได้ปวารณาไว้ก่อน ได้เข้าไปหาพ่อเจ้าเรือนแล้ว ถึงการกำหนดในจีวร จริงหรือ? 
