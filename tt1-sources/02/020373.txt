<span class="LineNumber"> 001 </span>			๒. ภูตคามวรรค สิกขาบทที่ ๘  
<span class="LineNumber"> 002 </span>			เรื่องภิกษุ ๒ รูป  
<span class="LineNumber"> 003 </span>	[๓๙๒] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อาราม  
<span class="LineNumber"> 004 </span>ของอนาถบิณฑิกคหบดี เขตพระนครสาวัตถี. ครั้งนั้น ภิกษุ ๒ รูป อยู่บนร้านในวิหารเป็น  
<span class="LineNumber"> 005 </span>ของสงฆ์ รูปหนึ่งอยู่ชั้นล่าง รูปหนึ่งอยู่ชั้นบน ภิกษุอยู่ชั้นบนนั่งทับโดยแรง ซึ่งเตียงอันมี  
<span class="LineNumber"> 006 </span>เท้าเสียบ เท้าเตียงตกโดนศีรษะภิกษุผู้อยู่ชั้นล่าง ภิกษุนั้นส่งเสียงร้องลั่น ภิกษุทั้งหลายพากัน  
<span class="LineNumber"> 007 </span>วิ่งเข้าไปถามภิกษุนั้นว่า ท่านส่งเสียงร้องทำไม? จึงภิกษุนั้นได้ชี้แจงเรื่องนั้นแก่ภิกษุทั้งหลาย.  
<span class="LineNumber"> 008 </span>	บรรดาภิกษุที่มักน้อย ... ต่างก็เพ่งโทษ ติเตียน โพนทะนาว่า ไฉน ภิกษุจึงนั่งทับ  
<span class="LineNumber"> 009 </span>โดยแรง ซึ่งเตียงมีเท้าเสียบ บนร้านในวิหารเป็นของสงฆ์? แล้วกราบทูลเนื้อความนั้นแด่  
<span class="LineNumber"> 010 </span>พระผู้มีพระภาค.  
<span class="LineNumber"> 011 </span>				ทรงสอบถาม  
<span class="LineNumber"> 012 </span>	พระผู้มีพระภาคทรงสอบถามภิกษุนั้นว่า ดูกรภิกษุ ข่าวว่า เธอนั่งทับโดยแรง ซึ่งเตียง  
<span class="LineNumber"> 013 </span>มีเท้าเสียบ บนร้านในวิหารเป็นของสงฆ์ จริงหรือ?  
<span class="LineNumber"> 014 </span>	ภิกษุนั้นทูลรับว่า จริง พระพุทธเจ้าข้า.  
<span class="LineNumber"> 015 </span>			ทรงติเตียนแล้วบัญญัติสิกขาบท  
<span class="LineNumber"> 016 </span>	พระผู้มีพระภาคพุทธเจ้าทรงติเตียนว่า ดูกรโมฆบุรุษ ไฉน เธอจึงได้นั่งทับโดยแรง ซึ่ง  
<span class="LineNumber"> 017 </span>เตียงมีเท้าเสียบ บนร้านในวิหารเป็นของสงฆ์เล่า? การกระทำของเธอนั่น ไม่เป็นไปเพื่อ  
<span class="LineNumber"> 018 </span>ความเลื่อมใสของชุมชนที่ยังไม่เลื่อมใส หรือเพื่อความเลื่อมใสยิ่งของชุมชนที่เลื่อมใสแล้ว ...  
<span class="LineNumber"> 019 </span>	ดูกรภิกษุทั้งหลาย ก็แลพวกเธอพึงยกสิกขาบทนี้ ขึ้นแสดงอย่างนี้ ว่าดังนี้:-  
<span class="LineNumber"> 020 </span>				พระบัญญัติ  
<span class="LineNumber"> 021 </span>	๖๗. ๘. อนึ่ง ภิกษุใด นั่งทับก็ดี นอนทับก็ดี ซึ่งเตียงก็ดี ซึ่งตั่งก็ดี อันมี  
<span class="LineNumber"> 022 </span>เท้าเสียบ บนร้านในวิหารเป็นของสงฆ์, เป็นปาจิตตีย์.  
<span class="LineNumber"> 023 </span>			เรื่องภิกษุ ๒ รูป จบ.
