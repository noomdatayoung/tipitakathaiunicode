<span class="LineNumber"> 001 </span>	ท่านพระอุปนันทศากยบุตรทูลรับว่า จริง พระพุทธเจ้าข้า.  
<span class="LineNumber"> 002 </span>				ทรงติเตียน  
<span class="LineNumber"> 003 </span>	พระผู้มีพระภาคพุทธเจ้าทรงติเตียนว่า ดูกรโมฆบุรุษ การกระทำของเธอนั่น ไม่เหมาะ  
<span class="LineNumber"> 004 </span>ไม่สม ไม่ควร ไม่ใช่กิจของสมณะ ใช้ไม่ได้ ไม่ควรทำ ไฉน เธอให้จีวรแก่ภิกษุเองแล้ว  
<span class="LineNumber"> 005 </span>จึงได้โกรธ น้อยใจ ชิงเอาคืนมาเล่า? การกระทำของเธอนั่น ไม่เป็นไปเพื่อความเลื่อมใส  
<span class="LineNumber"> 006 </span>ของชุมชนที่ยังไม่เลื่อมใส หรือเพื่อความเลื่อมใสยิ่งของชุมชนที่เลื่อมใสแล้ว, โดยที่แท้  
<span class="LineNumber"> 007 </span>การกระทำของเธอนั่น เป็นไปเพื่อความไม่เลื่อมใสของชุมชนที่ยังไม่เลื่อมใส และเพื่อความเป็น  
<span class="LineNumber"> 008 </span>อย่างอื่นของชนบางพวกที่เลื่อมใสแล้ว.  
<span class="LineNumber"> 009 </span>			ทรงบัญญัติสิกขาบท  
<span class="LineNumber"> 010 </span>	พระผู้มีพระภาคทรงติเตียนท่านพระอุปนันทศากยบุตรโดยอเนกปริยายดังนี้แล้ว ตรัสโทษ  
<span class="LineNumber"> 011 </span>แห่งความเป็นคนเลี้ยงยาก ความเป็นคนบำรุงยาก ความเป็นคนมักมาก ความเป็นคนไม่สันโดษ  
<span class="LineNumber"> 012 </span>ความคลุกคลี ความเกียจคร้าน ตรัสคุณแห่งความเป็นคนเลี้ยงง่าย ความเป็นคนบำรุงง่าย  
<span class="LineNumber"> 013 </span>ความมักน้อย ความสันโดษ ความขัดเกลา ความกำจัด อาการที่น่าเลื่อมใส การไม่สะสม  
<span class="LineNumber"> 014 </span>การปรารภความเพียร โดยอเนกปริยายทรงกระทำธรรมีกถาที่สมควรแก่เรื่องนั้น ที่เหมาะสม  
<span class="LineNumber"> 015 </span>แก่เรื่องนั้น แก่ภิกษุทั้งหลาย แล้วรับสั่งกะภิกษุทั้งหลายว่า  
<span class="LineNumber"> 016 </span>	ดูกรภิกษุทั้งหลาย เพราะเหตุนั้นแล เราจักบัญญัติสิกขาบทแก่ภิกษุทั้งหลาย อาศัยอำนาจ  
<span class="LineNumber"> 017 </span>ประโยชน์ ๑๐ ประการ คือ เพื่อความรับว่าดีแห่งสงฆ์ ๑ เพื่อความสำราญแห่งสงฆ์ ๑ เพื่อข่ม  
<span class="LineNumber"> 018 </span>บุคคลผู้เก้อยาก ๑ เพื่ออยู่สำราญแห่งภิกษุผู้มีศีลเป็นที่รัก ๑ เพื่อป้องกันอาสวะอันจะบังเกิดใน  
<span class="LineNumber"> 019 </span>ปัจจุบัน ๑ เพื่อกำจัดอาสวะอันจักบังเกิดในอนาคต ๑ เพื่อความเลื่อมใสของชุมชนที่ยังไม่  
<span class="LineNumber"> 020 </span>เลื่อมใส ๑ เพื่อความเลื่อมใสยิ่งของชุมชนที่เลื่อมใสแล้ว ๑ เพื่อความตั้งมั่นแห่งพระสัทธรรม ๑  
<span class="LineNumber"> 021 </span>เพื่อถือตามพระวินัย ๑.  
<span class="LineNumber"> 022 </span>	ดูกรภิกษุทั้งหลาย ก็แลพวกเธอพึงยกสิกขาบทนี้ขึ้นแสดงอย่างนี้ ว่าดังนี้:-  
<span class="LineNumber"> 023 </span>				พระบัญญัติ  
<span class="LineNumber"> 024 </span>	๔๔. ๕. อนึ่งภิกษุใดให้จีวรแก่ภิกษุเองแล้ว โกรธ น้อยใจชิงเอามาก็ดี ให้  
<span class="LineNumber"> 025 </span>ชิงเอามาก็ดี, เป็นนิสสัคคิยปาจิตตีย์.ฯ  
<span class="LineNumber"> 026 </span>			เรื่องพระอุปนันทศากยบุตร จบ.  
<span class="LineNumber"> 027 </span>				___________  
