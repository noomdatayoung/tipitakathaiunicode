<span class="LineNumber"> 001 </span>	ท่านทั้งหลาย ขอจงฟังข้าพเจ้า. สันถัตผืนนี้ของภิกษุมีชื่อนี้ เป็นของจำ  
<span class="LineNumber"> 002 </span>จะสละ เธอสละแล้วแก่ท่านทั้งหลาย. ถ้าความพร้อมพรั่งของท่านทั้งหลายถึงที่แล้ว.  
<span class="LineNumber"> 003 </span>ท่านทั้งหลายพึงให้สันถัตผืนนี้แก่ภิกษุมีชื่อนี้.  
<span class="LineNumber"> 004 </span>			เสียสละแก่บุคคล  
<span class="LineNumber"> 005 </span>	ภิกษุรูปนั้น พึงเข้าไปหาภิกษุรูปหนึ่ง ห่มผ้าอุตราสงค์เฉวียงบ่า นั่งกระหย่งประนมมือ  
<span class="LineNumber"> 006 </span>กล่าวอย่างนี้ว่า:-  
<span class="LineNumber"> 007 </span>	ท่าน สันถัตผืนนี้ของข้าพเจ้า ไม่ได้ถือเอาขนเจียมขาว ๑ ชั่ง ขนเจียมแดง ๑ ชั่ง ให้  
<span class="LineNumber"> 008 </span>ทำแล้ว เป็นของจำจะสละ, ข้าพเจ้าสละสันถัตผืนนี้แก่ท่าน.  
<span class="LineNumber"> 009 </span>	ครั้นสละแล้วพึงแสดงอาบัติ ภิกษุผู้รับเสียสละนั้น  พึงรับอาบัติ พึงคืนสันถัตที่  
<span class="LineNumber"> 010 </span>เสียสละให้ด้วยคำว่า ข้าพเจ้าให้สันถัตผืนนี้แก่ท่าน ดังนี้.ฯ  
<span class="LineNumber"> 011 </span>				บทภาชนีย์  
<span class="LineNumber"> 012 </span>			จตุกกะนิสสัคคิยปาจิตตีย์  
<span class="LineNumber"> 013 </span>	[๘๔] สันถัตตนทำค้างไว้ ภิกษุทำต่อให้สำเร็จเอง, เป็นนิสสัคคีย์ ต้องอาบัติปาจิตตีย์.  
<span class="LineNumber"> 014 </span>	สันถัตตนทำค้างไว้ ภิกษุใช้ผู้อื่นทำต่อจนสำเร็จ, เป็นนิสสัคคีย์ ต้องอาบัติปาจิตตีย์.  
<span class="LineNumber"> 015 </span>	สันถัตคนอื่นทำค้างไว้ ภิกษุทำต่อให้สำเร็จเอง, เป็นนิสสัคคีย์ ต้องอาบัติปาจิตตีย์.  
<span class="LineNumber"> 016 </span>	สันถัตคนอื่นทำค้างไว้ ภิกษุใช้ผู้อื่นทำต่อจนสำเร็จ, เป็นนิสสัคคีย์ ต้องอาบัติปาจิตตีย์.  
<span class="LineNumber"> 017 </span>				ทุกกฏ  
<span class="LineNumber"> 018 </span>	ภิกษุทำเองก็ดี ใช้ผู้อื่นทำก็ดี เพื่อใช้เป็นของอื่น, ต้องอาบัติทุกกฏ.  
<span class="LineNumber"> 019 </span>	ภิกษุได้สันถัตที่คนอื่นทำไว้แล้ว ใช้สอย, ต้องอาบัติทุกกฏ.ฯ  
<span class="LineNumber"> 020 </span>				อนาปัตติวาร  
<span class="LineNumber"> 021 </span>	[๘๕] ภิกษุถือเอาขนเจียมขาว ๑ ชั่ง ขนเจียมแดง ๑ ชั่ง แล้วทำ ๑ ภิกษุถือเอา  
<span class="LineNumber"> 022 </span>ขนเจียมขาวมากกว่า ขนเจียมแดงมากกว่า แล้วทำ ๑ ภิกษุถือเอาขนเจียมขาวล้วน ขนเจียมแดง  
<span class="LineNumber"> 023 </span>ล้วน แล้วทำ ๑ ภิกษุทำเป็นเพดานก็ดี เป็นเครื่องลาดพื้นก็ดี เป็นม่านก็ดี ๑ เป็นเปลือกฟูกก็ดี  
<span class="LineNumber"> 024 </span>เป็นปลอกหมอนก็ดี ๑ ภิกษุวิกลจริต ๑ ภิกษุอาทิกัมมิกะ ๑, ไม่ต้องอาบัติแล.ฯ  
<span class="LineNumber"> 025 </span>			โกสิยวรรค สิกขาบทที่ ๓ จบ.  
<span class="LineNumber"> 026 </span>				__________  
