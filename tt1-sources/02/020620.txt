<span class="LineNumber"> 001 </span>เรื่องความเจริญและความเสื่อม ด้วยประการนั้นๆ เล่า การกระทำของพวกเธอนั่น ไม่เป็นไป  
<span class="LineNumber"> 002 </span>เพื่อความเลื่อมใสของชุมชนที่ยังไม่เลื่อมใส หรือเพื่อความเลื่อมใสยิ่งของชุมชนที่เลื่อมใสแล้ว ...  
<span class="LineNumber"> 003 </span>	ดูกรภิกษุทั้งหลาย ก็แลพวกเธอพึงยกสิกขาบทนี้ขึ้นแสดงอย่างนี้ ว่าดังนี้:-  
<span class="LineNumber"> 004 </span>				พระบัญญัติ  
<span class="LineNumber"> 005 </span>	๑๓๔. ๓. อนึ่ง ภิกษุใด เข้าไปสู่บ้านในเวลาวิกาล เป็นปาจิตตีย์.  
<span class="LineNumber"> 006 </span>	ก็สิกขาบทนี้ ย่อมเป็นอันพระผู้มีพระภาคทรงบัญญัติแล้วแก่ภิกษุทั้งหลาย ด้วยประการ  
<span class="LineNumber"> 007 </span>ฉะนี้.  
<span class="LineNumber"> 008 </span>			เรื่องพระฉัพพัคคีย์ จบ.  
<span class="LineNumber"> 009 </span>			เรื่องภิกษุหลายรูป  
<span class="LineNumber"> 010 </span>	[๗๔๕] ก็โดยสมัยนั้น ภิกษุหลายรูปเดินทางไปพระนครสาวัตถีในโกศลชนบท ได้  
<span class="LineNumber"> 011 </span>เข้าไปถึงหมู่บ้านตำบลหนึ่งในเวลาเย็น. พวกชาวบ้านเห็นภิกษุเหล่านั้นแล้ว ได้กล่าวอาราธนาว่า  
<span class="LineNumber"> 012 </span>นิมนต์เข้าไปเถิด ขอรับ ภิกษุเหล่านั้นรังเกียจอยู่ว่า การเข้าไปสู่บ้านในเวลาวิกาล พระผู้มีพระภาค  
<span class="LineNumber"> 013 </span>ทรงห้ามแล้ว จึงไม่ได้เข้าไป. พวกโจรได้แย่งชิงภิกษุเหล่านั้น ครั้นภิกษุเหล่านั้นไปถึงพระนคร  
<span class="LineNumber"> 014 </span>สาวัตถีแล้ว ได้เล่าเรื่องนั้นแก่ภิกษุทั้งหลาย ภิกษุทั้งหลายได้กราบทูลเรื่องนั้นแด่พระผู้มีพระภาค.  
<span class="LineNumber"> 015 </span>			พระพุทธานุญาตให้เข้าบ้าน  
<span class="LineNumber"> 016 </span>	ครั้งนั้นแล พระผู้มีพระภาคทรงทำธรรมีกถา ในเพราะเหตุเป็นเค้ามูลนั้น ในเพราะเหตุ  
<span class="LineNumber"> 017 </span>แรกเกิดนั้น แล้วรับสั่งกะภิกษุทั้งหลายว่า ดูกรภิกษุทั้งหลาย เราอนุญาตให้อำลาแล้วเข้าสู่บ้าน  
<span class="LineNumber"> 018 </span>ในเวลาวิกาลได้.  
<span class="LineNumber"> 019 </span>	ดูกรภิกษุทั้งหลาย ก็แลพวกเธอพึงยกสิกขาบทนี้ขึ้นแสดงอย่างนี้ ว่าดังนี้:-  
<span class="LineNumber"> 020 </span>			พระอนุบัญญัติ ๑  
<span class="LineNumber"> 021 </span>	๑๓๔. ๓. ก. อนึ่ง ภิกษุใด ไม่อำลาแล้วเข้าไปสู่บ้านในเวลาวิกาล เป็น  
<span class="LineNumber"> 022 </span>ปาจิตตีย์.  
