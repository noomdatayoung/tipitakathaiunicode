<span class="LineNumber"> 001 </span>			ปาจิตตีย์ วรรคที่ ๗  
<span class="LineNumber"> 002 </span>			๗. สัปปาณกวรรค สิกขาบทที่ ๑  
<span class="LineNumber"> 003 </span>			เรื่องพระอุทายี  
<span class="LineNumber"> 004 </span>	[๖๓๑] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของ  
<span class="LineNumber"> 005 </span>อนาถบิณฑิกคหบดี เขตพระนครสาวัตถี ครั้งนั้น ท่านพระอุทายีเป็นผู้ชำนาญในการยิงธนู  
<span class="LineNumber"> 006 </span>นกกาทั้งหลายไม่เป็นที่ชอบใจของท่านๆ ได้ยิงมัน แล้วตัดศีรษะเสียบหลาวเรียงไว้เป็นลำดับ  
<span class="LineNumber"> 007 </span>	ภิกษุทั้งหลายถามอย่างนี้ว่า อาวุโส ใครฆ่านกกาเหล่านี้?  
<span class="LineNumber"> 008 </span>	พระอุทายีตอบว่า ผมเองขอรับ เพราะผมไม่ชอบนกกา.  
<span class="LineNumber"> 009 </span>	บรรดาภิกษุที่เป็นผู้มักน้อย ... ต่างก็เพ่งโทษ ติเตียน โพนทะนาว่า ไฉน ท่านพระ  
<span class="LineNumber"> 010 </span>อุทายีจึงได้แกล้งพรากสัตว์จากชีวิตเล่า? แล้วกราบทูลเรื่องนั้นแด่พระผู้มีพระภาค ...  
<span class="LineNumber"> 011 </span>				ทรงสอบถาม  
<span class="LineNumber"> 012 </span>	พระผู้มีพระภาคทรงสอบถามท่านพระอุทายีว่า ดูกรอุทายี ข่าวว่า เธอแกล้งพรากสัตว์  
<span class="LineNumber"> 013 </span>จากชีวิต จริงหรือ?  
<span class="LineNumber"> 014 </span>	ท่านพระอุทายีทูลรับว่า จริง พระพุทธเจ้าข้า.  
<span class="LineNumber"> 015 </span>			ทรงติเตียนแล้วบัญญัติสิกขาบท  
<span class="LineNumber"> 016 </span>	พระผู้มีพระภาคพุทธเจ้าทรงติเตียนว่า ดูกรโมฆบุรุษ ไฉน เธอจึงได้แกล้งพรากสัตว์  
<span class="LineNumber"> 017 </span>จากชีวิตเล่า? การกระทำของเธอนั่น ไม่เป็นไปเพื่อความเลื่อมใสของชุมชนที่ยังไม่เลื่อมใส  
<span class="LineNumber"> 018 </span>หรือเพื่อความเลื่อมใสยิ่งของชุมชนที่เลื่อมใสแล้ว ...  
<span class="LineNumber"> 019 </span>	ดูกรภิกษุทั้งหลาย ก็แลพวกเธอพึงยกสิกขาบทนี้ขึ้นแสดงอย่างนี้ ว่าดังนี้:-  
<span class="LineNumber"> 020 </span>				พระบัญญัติ  
<span class="LineNumber"> 021 </span>	๑๑๐. ๑. อนึ่ง ภิกษุใด แกล้งพรากสัตว์จากชีวิต เป็นปาจิตตีย์.  
<span class="LineNumber"> 022 </span>			เรื่องพระอุทายี จบ.  
