<span class="LineNumber"> 001 </span>				พระบัญญัติ  
<span class="LineNumber"> 002 </span>	๘๐.๑. ก. ภิกษุพึงฉันอาหารในโรงทานได้ครั้งหนึ่ง ถ้าฉันยิ่งกว่านั้น เป็น  
<span class="LineNumber"> 003 </span>ปาจิตตีย์.  
<span class="LineNumber"> 004 </span>	ก็สิกขาบทนี้ ย่อมเป็นอันพระผู้มีพระภาคทรงบัญญัติแล้วแก่ภิกษุทั้งหลาย ด้วยประการ  
<span class="LineNumber"> 005 </span>ฉะนี้.  
<span class="LineNumber"> 006 </span>			เรื่องพระฉัพพัคคีย์ จบ.  
<span class="LineNumber"> 007 </span>			เรื่องพระสารีบุตร  
<span class="LineNumber"> 008 </span>	[๔๗๑] สมัยต่อมา ท่านพระสารีบุตร เดินทางไปพระนครสาวัตถีในโกศลชนบท ได้  
<span class="LineNumber"> 009 </span>ไปยังโรงทานแห่งหนึ่ง. ประชาชนตั้งใจอังคาสด้วยดีใจว่า แม้ต่อนานๆ พระเถระจึงได้มา.  
<span class="LineNumber"> 010 </span>ครั้นท่านพระสารีบุตรฉันอาหารแล้ว บังเกิดอาพาธหนัก ไม่สามารถจะหลีกไปจากโรงทานนั้นได้.  
<span class="LineNumber"> 011 </span>ครั้นวันที่ ๒ ประชาชนพวกนั้นได้กราบเรียนท่านว่า นิมนต์ฉันเถิด เจ้าข้า. จึงท่านพระสารีบุตร  
<span class="LineNumber"> 012 </span>รังเกียจอยู่ว่า พระผู้มีพระภาคทรงห้ามการอยู่ฉันอาหารในโรงทานเป็นประจำ ดังนี้ จึงไม่รับนิมนต์  
<span class="LineNumber"> 013 </span>ท่านได้ยอมอดอาหารแล้ว. ครั้นท่านเดินทางไปถึงพระนครสาวัตถีแล้ว ได้แจ้งเรื่องนั้นแก่ภิกษุ  
<span class="LineNumber"> 014 </span>ทั้งหลายๆ ได้กราบทูลเนื้อความนั้นแด่พระผู้มีพระภาค.  
<span class="LineNumber"> 015 </span>		ทรงอนุญาตให้ภิกษุอาพาธฉันอาหารในโรงทานได้  
<span class="LineNumber"> 016 </span>	ลำดับนั้น พระผู้มีพระภาคทรงทำธรรมีกถา ในเพราะเหตุเป็นเค้ามูลนั้น ในเพราะเหตุ  
<span class="LineNumber"> 017 </span>แรกเกิดนั้น แล้วรับสั่งกะภิกษุทั้งหลายว่า ดูกรภิกษุทั้งหลาย เราอนุญาตให้ภิกษุผู้อาพาธ  
<span class="LineNumber"> 018 </span>อยู่ฉันอาหารในโรงทานเป็นประจำได้.  
<span class="LineNumber"> 019 </span>	ดูกรภิกษุทั้งหลาย ก็แลพวกเธอพึงยกสิกขาบทนี้ขึ้นแสดงอย่างนี้ ว่าดังนี้:-  
<span class="LineNumber"> 020 </span>				พระอนุบัญญัติ  
<span class="LineNumber"> 021 </span>	๘๐.๑. ข. ภิกษุมิใช่ผู้อาพาธ พึงฉันอาหารในโรงทานได้ครั้งหนึ่ง ถ้าฉัน  
<span class="LineNumber"> 022 </span>ยิ่งกว่านั้น เป็นปาจิตตีย์.  
<span class="LineNumber"> 023 </span>			เรื่องพระสารีบุตร จบ.  
