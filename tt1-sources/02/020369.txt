<span class="LineNumber"> 001 </span>			๒. ภูตคามวรรค สิกขาบทที่ ๗  
<span class="LineNumber"> 002 </span>			เรื่องพระสัตตรสวัคคีย์  
<span class="LineNumber"> 003 </span>	[๓๘๗] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของ  
<span class="LineNumber"> 004 </span>อนาถบิณฑิกคหบดี เขตพระนครสาวัตถี. ครั้งนั้น พระสัตตรสวัคคีย์ปฏิสังขรณ์วิหารใหญ่  
<span class="LineNumber"> 005 </span>แห่งหนึ่ง ซึ่งตั้งอยู่สุดเขตวัด ด้วยหมายใจว่าพวกเราจักอยู่จำพรรษา ณ ที่นี้. พระฉัพพัคคีย์ได้  
<span class="LineNumber"> 006 </span>เห็นพระสัตตรสวัคคีย์ผู้กำลังปฏิสังขรณ์วิหาร ครั้นแล้วจึงพูดกันอย่างนี้ว่า อาวุโสทั้งหลาย  
<span class="LineNumber"> 007 </span>พระสัตตรสวัคคีย์เหล่านี้ กำลังปฏิสังขรณ์วิหาร, อย่ากระนั้นเลย พวกเราจักไล่พวกเธอไปเสีย.  
<span class="LineNumber"> 008 </span>ภิกษุบางเหล่าพูดอย่างนี้ว่า อาวุโสทั้งหลาย โปรดรออยู่ก่อน จนกว่าเธอจะปฏิสังขรณ์เสร็จ เมื่อ  
<span class="LineNumber"> 009 </span>เธอปฏิสังขรณ์เสร็จแล้วพวกเราจึงค่อยไล่ไป.  
<span class="LineNumber"> 010 </span>	ครั้นพระสัตตรสวัคคีย์ปฏิสังขรณ์เสร็จแล้ว. พระฉัพพัคคีย์ได้กล่าวคำนี้กะพระสัตตร-  
<span class="LineNumber"> 011 </span>สวัคคีย์ว่า อาวุโสทั้งหลาย พวกท่านจงย้ายไป วิหารถึงแก่พวกเรา.  
<span class="LineNumber"> 012 </span>	พระสัตตรสวัคคีย์ตอบว่า อาวุโสทั้งหลาย พวกท่านควรจะบอกล่วงหน้ามิใช่หรือ? พวก  
<span class="LineNumber"> 013 </span>ผมจะได้ปฏิสังขรณ์วิหารหลังอื่น.  
<span class="LineNumber"> 014 </span>	ฉ. อาวุโสทั้งหลาย วิหารเป็นของสงฆ์มิใช่หรือ?  
<span class="LineNumber"> 015 </span>	ส. ขอรับ วิหารเป็นของสงฆ์.  
<span class="LineNumber"> 016 </span>	ฉ. พวกท่านจงย้ายไป วิหารถึงแก่พวกเรา.  
<span class="LineNumber"> 017 </span>	ส. วิหารหลังใหญ่ แม้พวกท่านก็อยู่ได้ แม้พวกผมก็จักอยู่.  
<span class="LineNumber"> 018 </span>	พระฉัพพัคคีย์กล่าวว่า พวกท่านจงย้ายออกไป วิหารถึงแก่พวกเรา ดังนี้แล้ว ทำเป็น  
<span class="LineNumber"> 019 </span>โกรธ ขัดใจ จับคอฉุดคร่าออกไป.  
<span class="LineNumber"> 020 </span>	พระสัตตรสวัคคีย์ถูกฉุดคร่าออกไปก็ร้องไห้.  
<span class="LineNumber"> 021 </span>	ภิกษุทั้งหลายพากันถามอย่างนี้ว่า อาวุโสทั้งหลาย พวกท่านร้องไห้ทำไม?.  
<span class="LineNumber"> 022 </span>	พระสัตตรสวัคคีย์ตอบว่า อาวุโสทั้งหลาย พระฉัพพัคคีย์พวกนี้โกรธ ขัดใจ ฉุดคร่า  
<span class="LineNumber"> 023 </span>พวกข้าพเจ้าออกไปจากวิหารของสงฆ์.  
