				
<span class="LineNumber"> 001 </span>			๙. รตนวรรค สิกขาบทที่ ๒  
<span class="LineNumber"> 002 </span>			เรื่องภิกษุรูปหนึ่ง  
<span class="LineNumber"> 003 </span>	[๗๓๘] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวันอาราม ของ  
<span class="LineNumber"> 004 </span>อนาถบิณฑิกคหบดี เขตพระนครสาวัตถี. ครั้งนั้น ภิกษุรูปหนึ่งอาบน้ำอยู่ในแม่น้ำอจิรวดี  
<span class="LineNumber"> 005 </span>แม้พราหมณ์คนหนึ่งวางถุงเงินประมาณ ๕๐๐ กษาปณ์ไว้บนบก แล้วลงอาบน้ำในแม่น้ำอจิรวดี  
<span class="LineNumber"> 006 </span>เสร็จแล้วได้ลืมถุงทรัพย์นั้นไว้ ไปแล้ว จึงภิกษุนั้นได้เก็บไว้ด้วยสำคัญว่า นี้ถุงทรัพย์ของพราหมณ์  
<span class="LineNumber"> 007 </span>นั้น อย่าได้หายเสียเลย ฝ่ายพราหมณ์นั้นนึกขึ้นได้ รีบวิ่งมาถามภิกษุนั้นว่า ข้าแต่พระคุณเจ้า  
<span class="LineNumber"> 008 </span>พระคุณเจ้าเห็นถุงทรัพย์ของข้าพเจ้าบ้างไหม?  
<span class="LineNumber"> 009 </span>	ภิกษุนั้นได้คืนให้พร้อมกับกล่าวว่า เชิญรับไปเถิด ท่านพราหมณ์.  
<span class="LineNumber"> 010 </span>	พราหมณ์ฉุกคิดขึ้นได้ในขณะนั้นว่า ด้วยอุบายอย่างไรหนอ เราจึงจะไม่ต้องให้ค่าไถ่  
<span class="LineNumber"> 011 </span>ร้อยละห้าแก่ภิกษุนี้ จึงพูดเป็นเชิงขู่ขึ้นว่า ทรัพย์ของข้าพเจ้าไม่ใช่ ๕๐๐ กษาปณ์ ของข้าพเจ้า  
<span class="LineNumber"> 012 </span>๑,๐๐๐ กษาปณ์ ดังนี้ แล้วปล่อยตัวไป ครั้นภิกษุนั้นไปถึงพระอารามแล้ว ได้แจ้งเรื่องนั้นแก่ภิกษุ  
<span class="LineNumber"> 013 </span>ทั้งหลาย.  
<span class="LineNumber"> 014 </span>	บรรดาภิกษุที่เป็นผู้มักน้อย ... ต่างก็เพ่งโทษ ติเตียน โพนทะนาว่า ไฉน ภิกษุจึงได้เก็บ  
<span class="LineNumber"> 015 </span>เอาสิ่งรตนะเล่า ... แล้วกราบทูลเรื่องนั้นแด่พระผู้มีพระภาค.  
<span class="LineNumber"> 016 </span>				ทรงสอบถาม  
<span class="LineNumber"> 017 </span>	พระผู้มีพระภาคทรงสอบถามภิกษุรูปนั้นว่า ดูกรภิกษุ ข่าวว่า เธอเก็บเอารัตนะไว้ จริงหรือ?  
<span class="LineNumber"> 018 </span>	ภิกษุรูปนั้นทูลรับว่า จริง พระพุทธเจ้าข้า.  
<span class="LineNumber"> 019 </span>			ทรงติเตียนแล้วบัญญัติสิกขาบท  
<span class="LineNumber"> 020 </span>	พระผู้มีพระภาคพุทธเจ้าทรงติเตียนว่า ดูกรโมฆบุรุษ ไฉนเธอจึงได้เก็บเอารัตนะเล่า  
<span class="LineNumber"> 021 </span>การกระทำของเธอนั่น ไม่เป็นไปเพื่อความเลื่อมใสของชุมชนที่ยังไม่เลื่อมใส หรือเพื่อความ  
<span class="LineNumber"> 022 </span>เลื่อมใสยิ่งของชุมชนที่เลื่อมใสแล้ว ...
