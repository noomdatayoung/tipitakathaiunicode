<span class="LineNumber"> 001 </span>			๓. ปัตตวรรค สิกขาบทที่ ๗  
<span class="LineNumber"> 002 </span>			เรื่องพระอุปนันทศากยบุตร  
<span class="LineNumber"> 003 </span>	[๑๕๗] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวันอารามของ  
<span class="LineNumber"> 004 </span>อนาถบิณฑิกคหบดี เขตพระนครสาวัตถี. ครั้งนั้น บุรุษผู้หนึ่ง เมื่อจะไปแรมคืนต่างถิ่น ได้  
<span class="LineNumber"> 005 </span>กล่าวคำนี้กะภรรยาว่า จงกะด้ายให้แก่ช่างหูกคนโน้นให้ทอจีวรแล้วเก็บไว้, ฉันกลับมาแล้ว  
<span class="LineNumber"> 006 </span>จักนิมนต์พระคุณเจ้าอุปนันทะให้ครองจีวร.  
<span class="LineNumber"> 007 </span>	ภิกษุรูปหนึ่ง ผู้ถือเที่ยวบิณฑบาตเป็นวัตร ได้ยินบุรุษผู้นั้นกล่าววาจานี้ จึงเข้าไปหา  
<span class="LineNumber"> 008 </span>ท่านพระอุปนันทศากยบุตรถึงสำนัก. ครั้นแล้วได้กล่าวคำนี้แก่ท่านพระอุปนันทศากยบุตรว่า อาวุโส  
<span class="LineNumber"> 009 </span>อุปนันทะ ท่านเป็นผู้มีบุญมาก ณ สถานตำบลโน้น, บุรุษผู้หนึ่ง เมื่อจะไปแรมคืนต่างถิ่น ได้  
<span class="LineNumber"> 010 </span>กล่าวคำนี้กะภรรยาว่า จงกะด้ายให้แก่ช่างหูกคนโน้นให้ทอจีวรแล้วเก็บไว้ ฉันกลับมาแล้ว  
<span class="LineNumber"> 011 </span>จักนิมนต์พระคุณเจ้าอุปนันทะให้ครองจีวร ดังนี้.  
<span class="LineNumber"> 012 </span>	ท่านพระอุปนันทะกล่าวรับรองว่า มีขอรับ เขาเป็นอุปัฏฐากของผม.  
<span class="LineNumber"> 013 </span>	แม้ช่างหูกผู้นั้น ก็เป็นอุปัฏฐากของท่านพระอุปนันทศากยบุตร. จึงท่านพระอุปนันท-  
<span class="LineNumber"> 014 </span>ศากยบุตร เข้าไปหาช่างหูกผู้นั้นถึงบ้าน. ครั้นแล้วได้กล่าวคำนี้กะช่างหูกผู้นั้นว่า ท่าน จีวร  
<span class="LineNumber"> 015 </span>ผืนนี้แล เขาให้ท่านทอเฉพาะเรา, ท่านจงทำให้ยาว, ให้กว้าง ให้แน่น ให้เป็นของที่ขึงดี ให้  
<span class="LineNumber"> 016 </span>เป็นของที่ทอดี ให้เป็นของที่สางดี และให้เป็นของที่กรีดดี.  
<span class="LineNumber"> 017 </span>	ช่างหูกกล่าวว่า เขากะด้ายส่งมาให้กระผมเท่านี้เอง ขอรับ แล้วสั่งว่า จงทอจีวรด้วย  
<span class="LineNumber"> 018 </span>ด้ายเท่านี้, กระผมไม่สามารถจะทำให้ยาว ให้กว้าง หรือให้แน่นได้, แต่สามารถจะทำให้เป็น  
<span class="LineNumber"> 019 </span>ของที่ขึงดี ให้เป็นของที่ทอดี ให้เป็นของที่สางดี และให้เป็นของที่กรีดดีได้ ขอรับ.  
<span class="LineNumber"> 020 </span>	ท่านพระอุปนันทะ กล่าวรับรองว่า เชิญท่านช่วยทำให้ยาว ให้กว้าง และให้แน่นเถิด,  
<span class="LineNumber"> 021 </span>ความขัดข้องด้วยด้ายนั้น จักไม่มี.  
<span class="LineNumber"> 022 </span>	ครั้นช่างหูกนำด้ายตามที่เขาส่งมาเข้าไปในหูกแล้ว, ด้ายไม่พอ. จึงเข้าไปหาสตรี-  
<span class="LineNumber"> 023 </span>เจ้าของ แจ้งว่า ต้องการด้าย ขอรับ. 
