<span class="LineNumber"> 001 </span>			๑. จีวรวรรค สิกขาบทที่ ๒  
<span class="LineNumber"> 002 </span>			เรื่องภิกษุหลายรูป  
<span class="LineNumber"> 003 </span>	[๑๐] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของอนาถ  
<span class="LineNumber"> 004 </span>บิณฑิกคหบดี เขตพระนครสาวัตถี. ครั้งนั้น ภิกษุทั้งหลายฝากผ้าสังฆาฏิไว้แก่ภิกษุทั้งหลาย แล้ว  
<span class="LineNumber"> 005 </span>มีแต่ผ้าอุตราสงค์กับผ้าอันตรวาสก หลีกไปสู่จาริกในชนบท. ผ้าสังฆาฏิเหล่านั้นถูกเก็บไว้นาน  
<span class="LineNumber"> 006 </span>ก็ขึ้นราตกหนาว ภิกษุทั้งหลายจึงผึ่งผ้าสังฆาฏิเหล่านั้น.  
<span class="LineNumber"> 007 </span>	ท่านพระอานนท์เที่ยวตรวจดูเสนาสนะ ได้พบภิกษุเหล่านั้นกำลังผึ่งผ้าสังฆาฏิอยู่ ครั้น  
<span class="LineNumber"> 008 </span>แล้วจึงเข้าไปหาภิกษุเหล่านั้น ถามว่าจีวร ที่ขึ้นราเหล่านี้ของใคร?  
<span class="LineNumber"> 009 </span>	จึงภิกษุเหล่านั้นแจ้งความนั้นแก่ท่านพระอานนท์แล้ว.  
<span class="LineNumber"> 010 </span>	ท่านพระอานนท์จึงเพ่งโทษ ติเตียน โพนทะนาว่า ไฉนภิกษุทั้งหลายจึงได้ฝากผ้าสังฆาฏิ  
<span class="LineNumber"> 011 </span>ไว้แก่ภิกษุทั้งหลายแล้ว มีแต่ผ้าอุตราสงค์กับผ้าอันตรวาสก หลีกไปสู่จาริกในชนบทเล่า  
<span class="LineNumber"> 012 </span>แล้วกราบทูลเรื่องนั้นแด่พระผู้มีพระภาค.  
<span class="LineNumber"> 013 </span>				ทรงสอบถาม  
<span class="LineNumber"> 014 </span>	ลำดับนั้น พระผู้มีพระภาคทรงสอบถามภิกษุเหล่านั้นว่า ดูกรภิกษุทั้งหลาย ข่าวว่าภิกษุ  
<span class="LineNumber"> 015 </span>ทั้งหลาย ฝากผ้าสังฆาฏิไว้แก่ภิกษุทั้งหลาย แล้วมีแต่ผ้าอุตราสงค์กับผ้าอันตรวาสก หลีกไปสู่  
<span class="LineNumber"> 016 </span>จาริกในชนบท จริงหรือ?  
<span class="LineNumber"> 017 </span>		ภิกษุเหล่านั้นทูลรับว่า จริง พระพุทธเจ้าข้า.  
<span class="LineNumber"> 018 </span>				ทรงติเตียน  
<span class="LineNumber"> 019 </span>	พระผู้มีพระภาคพุทธเจ้าทรงติเตียนว่า ดูกรภิกษุทั้งหลาย การกระทำของภิกษุโมฆบุรุษ  
<span class="LineNumber"> 020 </span>เหล่านั้นนั่น ไม่เหมาะ ไม่สม ไม่ควร ไม่ใช่กิจของสมณะ ใช้ไม่ได้ ไม่ควรทำ, ไฉนภิกษุ  
<span class="LineNumber"> 021 </span>โมฆบุรุษเหล่านั้น จึงได้ฝากผ้าสังฆาฏิไว้แก่ภิกษุทั้งหลายแล้ว มีแต่ผ้าอุตราสงค์กับผ้าอันตรวาสก  
<span class="LineNumber"> 022 </span>หลีกไปสู่จาริกในชนบทเล่า การกระทำของภิกษุโมฆบุรุษเหล่านั้นนั่น ไม่เป็นไปเพื่อความ  
<span class="LineNumber"> 023 </span>เลื่อมใสของชุมชนที่ยังไม่เลื่อมใส หรือเพื่อความเลื่อมใสยิ่งของชุมชนที่เลื่อมใสแล้ว โดยที่แท้  
<span class="LineNumber"> 024 </span>การกระทำของภิกษุโมฆบุรุษเหล่านั้นนั่น เป็นไปเพื่อความไม่เลื่อมใสของชุมชนที่ยังไม่เลื่อมใส  
<span class="LineNumber"> 025 </span>และเพื่อความเป็นอย่างอื่นของชนบางพวกที่เลื่อมใสแล้ว.  
