<span class="LineNumber"> 001 </span>			เรื่องสามเณรราหุล  
<span class="LineNumber"> 002 </span>	[๒๙๐] กาลต่อมา พระผู้มีพระภาคประทับอยู่ที่เมืองอาฬวี ตามพระพุทธาภิรมย์แล้ว  
<span class="LineNumber"> 003 </span>เสด็จจาริกไปโดยมรรคาอันจะไปสู่พระนครโกสัมพี เสด็จจาริกโดยลำดับ, ถึงพระนครโกสัมพีแล้ว  
<span class="LineNumber"> 004 </span>ข่าวว่า พระองค์ประทับอยู่พทริการาม เขตพระนครโกสัมพีนั้น.  
<span class="LineNumber"> 005 </span>	ภิกษุทั้งหลายได้กล่าวคำนี้กะท่านสามเณรราหุลว่า อาวุโสราหุล พระผู้มีพระภาคทรง-  
<span class="LineNumber"> 006 </span>บัญญัติสิกขาบทไว้ว่า ภิกษุไม่พึงสำเร็จการนอนร่วมกับอนุปสัมบัน อาวุโสราหุล ท่านจงรู้  
<span class="LineNumber"> 007 </span>สถานที่ควรนอน.  
<span class="LineNumber"> 008 </span>	วันนั้น ท่านสามเณรราหุลหาที่นอนไม่ได้ จึงสำเร็จการนอนในวัจจกุฎี.  
<span class="LineNumber"> 009 </span>	ครั้นปัจจุสสมัยแห่งราตรี พระผู้มีพระภาคทรงตื่นบรรทมแล้ว ได้เสด็จไปวัจจกุฎี, ครั้นถึง  
<span class="LineNumber"> 010 </span>จึงทรงพระกาสะ แม้ท่านราหุลก็กระแอมรับ.  
<span class="LineNumber"> 011 </span>	พระผู้มีพระภาคตรัสถามว่า ใครอยู่ในวัจจกุฎีนี้  
<span class="LineNumber"> 012 </span>	ท่านสามเณรราหุลทูลว่า ข้าพระพุทธเจ้าราหุล พระพุทธเจ้าข้า.  
<span class="LineNumber"> 013 </span>	พระผู้มีพระภาคตรัสถามว่า ดูกรราหุล เหตุไรเธอจึงนอน ณ ที่นี้  
<span class="LineNumber"> 014 </span>	จึงท่านสามเณรราหุล กราบทูลเรื่องนั้นให้ทรงทราบ.  
<span class="LineNumber"> 015 </span>	ลำดับนั้น พระผู้มีพระภาคทรงกระทำธรรมีกถา ในเพราะเหตุเป็นเค้ามูลนั้น ในเพราะ  
<span class="LineNumber"> 016 </span>เหตุแรกเกิดนั้น แล้วรับสั่งกะภิกษุทั้งหลายว่า ดูกรภิกษุทั้งหลาย เราอนุญาตให้สำเร็จการนอน  
<span class="LineNumber"> 017 </span>ร่วมกับอนุปสัมบันได้ ๒-๓ คืน ...  ก็แลพวกเธอพึงยกสิกขาบทนี้ขึ้นแสดงอย่างนี้ ว่าดังนี้:-  
<span class="LineNumber"> 018 </span>				พระอนุบัญญัติ  
<span class="LineNumber"> 019 </span>	๕๔. ๕. ข. อนึ่ง ภิกษุใดสำเร็จการนอนร่วมกับอนุปสัมบัน ยิ่งกว่า ๒-๓ คืน,  
<span class="LineNumber"> 020 </span>เป็นปาจิตตีย์.  
<span class="LineNumber"> 021 </span>			เรื่องสามเณรราหุล จบ.  
<span class="LineNumber"> 022 </span>				สิกขาบทวิภังค์  
<span class="LineNumber"> 023 </span>	[๒๙๑] บทว่า อนึ่ง ... ใด ความว่า ผู้ใด คือ ผู้เช่นใด ...  
<span class="LineNumber"> 024 </span>	บทว่า ภิกษุ ความว่า ที่ชื่อว่า ภิกษุ เพราะอรรถว่าเป็นผู้ขอ ... นี้ชื่อว่า ภิกษุ ที่ทรง  
<span class="LineNumber"> 025 </span>ประสงค์ในอรรถนี้.  
<span class="LineNumber"> 026 </span>	ที่ชื่อว่า อนุปสัมบัน คือ ยกเว้นภิกษุ นอกนั้นชื่อว่าอนุปสัมบัน.  
<span class="LineNumber"> 027 </span>	บทว่า ยิ่งกว่า ๒-๓ คืน คือเกินกว่า ๒-๓ คืน.  
<span class="LineNumber"> 028 </span>	บทว่า ร่วม คือด้วยกัน. 
