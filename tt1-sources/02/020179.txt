<span class="LineNumber"> 001 </span>			๓. ปัตตวรรค สิกขาบทที่ ๙  
<span class="LineNumber"> 002 </span>			เรื่องภิกษุหลายรูป  
<span class="LineNumber"> 003 </span>	[๑๖๕] โดยสมัยนั้น พระผู้มีพระภาคพุทธเจ้าประทับอยู่ ณ พระเชตวัน อารามของ  
<span class="LineNumber"> 004 </span>อนาถบิณฑิกคหบดี เขตพระนครสาวัตถี. ครั้งนั้น ภิกษุทั้งหลายออกพรรษาแล้วยังยับยั้งอยู่ใน  
<span class="LineNumber"> 005 </span>เสนาสนะป่า. พวกโจรเดือน ๑๒ เข้าใจว่า ภิกษุทั้งหลายได้ลาภแล้ว จึงพากันเที่ยวปล้น. ภิกษุ  
<span class="LineNumber"> 006 </span>ทั้งหลายได้กราบทูลเรื่องนั้นแด่พระผู้มีพระภาค  
<span class="LineNumber"> 007 </span>		ทรงอนุญาตให้เก็บจีวรไว้ในละแวกบ้าน  
<span class="LineNumber"> 008 </span>	ลำดับนั้น พระผู้มีพระภาคทรงแสดงธรรมีกถา ในเพราะเหตุเป็นเค้ามูลนั้น ในเพราะ  
<span class="LineNumber"> 009 </span>เหตุแรกเกิดนั้น แล้วรับสั่งกะภิกษุทั้งหลายว่า ดูกรภิกษุทั้งหลาย เราอนุญาตให้ภิกษุผู้อยู่  
<span class="LineNumber"> 010 </span>ในเสนาสนะป่า เก็บไตรจีวรผืนใดผืนหนึ่งไว้ในละแวกบ้านได้.  
<span class="LineNumber"> 011 </span>	ก็โดยสมัยนั้นแล ภิกษุทั้งหลายทราบว่า พระผู้มีพระภาคทรงอนุญาตให้ภิกษุผู้อยู่ใน  
<span class="LineNumber"> 012 </span>เสนาสนะป่า เก็บไตรจีวรผืนใดผืนหนึ่งไว้ในละแวกบ้านได้, จึงเก็บไตรจีวรผืนใดผืนหนึ่งไว้ใน  
<span class="LineNumber"> 013 </span>ละแวกบ้าน แล้วอยู่ปราศเกิน ๖ คืน. จีวรเหล่านั้น หายบ้าง ฉิบหายบ้าง ถูกไฟไหม้บ้าง  
<span class="LineNumber"> 014 </span>ถูกหนูกัดบ้าง. ภิกษุทั้งหลายมีแต่ผ้าไม่ดี มีแต่จีวรปอน, จึงถามกันขึ้นอย่างนี้ว่า ท่านทั้งหลาย  
<span class="LineNumber"> 015 </span>เพราะเหตุใด พวกท่านจึงมีแต่ผ้าไม่ดี มีแต่จีวรปอน? ครั้นแล้วภิกษุเหล่านั้นได้แจ้งเรื่องนั้น  
<span class="LineNumber"> 016 </span>แก่ภิกษุทั้งหลาย.  
<span class="LineNumber"> 017 </span>	บรรดาภิกษุผู้มักน้อย สันโดษ มีความละอาย มีความรังเกียจ ผู้ใคร่ต่อสิกขา ต่างก็  
<span class="LineNumber"> 018 </span>เพ่งโทษ ติเตียน โพนทะนาว่า ไฉน ภิกษุทั้งหลายจึงเก็บไตรจีวรผืนใดผืนหนึ่งไว้ในละแวกบ้าน  
<span class="LineNumber"> 019 </span>แล้วอยู่ปราศเกิน ๖ คืนเล่า? แล้วกราบทูลเรื่องนั้นแด่พระผู้มีพระภาค.  
<span class="LineNumber"> 020 </span>			ประชุมสงฆ์ทรงสอบถาม  
<span class="LineNumber"> 021 </span>	ลำดับนั้นพระผู้มีพระภาครับสั่งให้ประชุมภิกษุสงฆ์ ในเพราะเหตุเป็นเค้ามูลนั้น ในเพราะ  
<span class="LineNumber"> 022 </span>เหตุแรกเกิดนั้น แล้วทรงสอบถามภิกษุทั้งหลายว่า ดูกรภิกษุทั้งหลาย ข่าวว่า พวกภิกษุเก็บไตร  
<span class="LineNumber"> 023 </span>จีวรผืนใดผืนหนึ่งไว้ในละแวกบ้าน แล้วอยู่ปราศเกิน ๖ คืน จริงหรือ?  
<span class="LineNumber"> 024 </span>	ภิกษุทั้งหลาย ทูลรับว่า จริง พระพุทธเจ้าข้า.  
