<span class="LineNumber"> 001 </span>	ที่ชื่อว่า น้ำมัน ได้แก่น้ำมันอันสกัดออกจากเมล็ดงาบ้าง, จากเมล็ดพันธุ์ผักกาดบ้าง,  
<span class="LineNumber"> 002 </span>จากเมล็ดมะซางบ้าง, จากเมล็ดละหุ่งบ้าง, จากเปลวสัตว์บ้าง.  
<span class="LineNumber"> 003 </span>	ที่ชื่อว่า น้ำผึ้ง ได้แก่รสหวานที่แมลงผึ้งทำ.  
<span class="LineNumber"> 004 </span>	ที่ชื่อว่า น้ำอ้อย ได้แก่ รสหวานที่เกิดจากอ้อย.  
<span class="LineNumber"> 005 </span>	คำว่า ภิกษุรับประเคนของนั้นแล้ว พึงเก็บไว้ฉันได้เจ็ดวันเป็นอย่างยิ่ง คือเก็บ  
<span class="LineNumber"> 006 </span>ไว้ฉันได้เจ็ดวันเป็นอย่างมาก.  
<span class="LineNumber"> 007 </span>	คำว่า ภิกษุให้ล่วงกำหนดนั้นไป เป็นนิสสัคคีย์ ความว่าเมื่ออรุณที่ ๘ ขึ้นมา  
<span class="LineNumber"> 008 </span>เภสัชนั้นเป็นนิสสัคคีย์ คือเป็นของจำต้องเสียสละแก่สงฆ์ คณะ หรือบุคคล.  
<span class="LineNumber"> 009 </span>	ดูกรภิกษุทั้งหลาย ก็แลภิกษุพึงเสียสละเภสัชนั้นอย่างนี้:-  
<span class="LineNumber"> 010 </span>				วิธีเสียสละ  
<span class="LineNumber"> 011 </span>			เสียสละแก่สงฆ์  
<span class="LineNumber"> 012 </span>	ภิกษุรูปนั้น พึงเข้าไปหาสงฆ์ ห่มผ้าอุตราสงค์เฉวียงบ่า กราบเท้าภิกษุผู้แก่พรรษากว่า  
<span class="LineNumber"> 013 </span>นั่งกระหย่งประนมมือ กล่าวอย่างนี้ว่า  
<span class="LineNumber"> 014 </span>	ท่านเจ้าข้า เภสัชนี้ของข้าพเจ้าล่วงเจ็ดวัน เป็นของจำจะสละ, ข้าพเจ้าสละเภสัชนี้  
<span class="LineNumber"> 015 </span>แก่สงฆ์.  
<span class="LineNumber"> 016 </span>	ครั้นสละแล้วพึงแสดงอาบัติ ภิกษุผู้ฉลาด ผู้สามารถ พึงรับอาบัติ พึงคืนเภสัช  
<span class="LineNumber"> 017 </span>ที่เสียสละให้ด้วยญัตติกรรมวาจาว่าดังนี้:-  
<span class="LineNumber"> 018 </span>	ท่านเจ้าข้า ขอสงฆ์จงฟังข้าพเจ้า. เภสัชนี้ของภิกษุมีชื่อนี้ เป็นของจำจะสละ.  
<span class="LineNumber"> 019 </span>เธอสละแล้วแก่สงฆ์. ถ้าความพร้อมพรั่งของสงฆ์ถึงที่แล้ว สงฆ์พึงให้เภสัชนี้แก่ภิกษุ  
<span class="LineNumber"> 020 </span>มีชื่อนี้.  
<span class="LineNumber"> 021 </span>			เสียสละแก่คณะ  
<span class="LineNumber"> 022 </span>	ภิกษุรูปนั้น พึงเข้าไปหาภิกษุหลายรูป ห่มผ้าอุตราสงค์เฉวียงบ่า กราบเท้าภิกษุผู้แก่  
<span class="LineNumber"> 023 </span>พรรษากว่า นั่งกระโหย่งประนมมือ กล่าวอย่างนี้ว่า:-  
<span class="LineNumber"> 024 </span>	ท่านเจ้าข้า เภสัชนี้ของข้าพเจ้าล่วงเจ็ดวัน เป็นของจำจะสละ, ข้าพเจ้าสละเภสัชนี้แก่  
<span class="LineNumber"> 025 </span>ท่านทั้งหลาย.  
<span class="LineNumber"> 026 </span>	ครั้นสละแล้วพึงแสดงอาบัติ. ภิกษุผู้ฉลาด ผู้สามารถ พึงรับอาบัติ พึงคืนเภสัชที่  
<span class="LineNumber"> 027 </span>เสียสละให้ด้วยญัตติกรรมวาจาว่าดังนี้:-  
