<span class="LineNumber"> 001 </span>อยู่กับพวกเดียรถีย์ กล่าวปฏิเสธแล้วรับ กล่าวรับแล้วปฏิเสธ เอาเรื่องอื่นกลบเกลื่อนเรื่องอื่น  
<span class="LineNumber"> 002 </span>กล่าวเท็จทั้งๆ ที่รู้อยู่ พูดนัดหมายไว้แล้วทำให้คลาดเคลื่อน?.  
<span class="LineNumber"> 003 </span>	พระหัตถกะศากยบุตรทูลรับว่า จริง พระพุทธเจ้าข้า.  
<span class="LineNumber"> 004 </span>				ทรงติเตียน  
<span class="LineNumber"> 005 </span>	พระผู้มีพระภาคพุทธเจ้าทรงติเตียนว่า ดูกรโมฆบุรุษ ไฉน เธอเจรจาอยู่กับพวกเดียรถีย์  
<span class="LineNumber"> 006 </span>จึงได้กล่าวปฏิเสธแล้วรับ กล่าวรับแล้วปฏิเสธ เอาเรื่องอื่นกลบเกลื่อนเรื่องอื่น กล่าวเท็จทั้งๆ  
<span class="LineNumber"> 007 </span>ที่รู้อยู่ พูดนัดหมายไว้แล้วทำให้คลาดเคลื่อนเล่า? การกระทำของเธอนั่น ไม่เป็นไปเพื่อความ  
<span class="LineNumber"> 008 </span>เลื่อมใสของชุมชนที่ยังไม่เลื่อมใส หรือเพื่อความเลื่อมใสยิ่งของชุมชนที่เลื่อมใสแล้ว, โดยที่แท้  
<span class="LineNumber"> 009 </span>การกระทำของเธอนั่น เป็นไปเพื่อความไม่เลื่อมใสของชุมชนที่ยังไม่เลื่อมใส และเพื่อความเป็น  
<span class="LineNumber"> 010 </span>อย่างอื่นของชนบางพวกที่เลื่อมใสแล้ว.  
<span class="LineNumber"> 011 </span>			ทรงบัญญัติสิกขาบท  
<span class="LineNumber"> 012 </span>	พระผู้มีพระภาคครั้นทรงติเตียนพระหัตถกะศากยบุตร โดยอเนกปริยายดังนี้แล้ว ตรัส  
<span class="LineNumber"> 013 </span>โทษแห่งความเป็นคนเลี้ยงยาก ความเป็นคนบำรุงยาก ความเป็นคนมักมาก ความเป็นคนไม่  
<span class="LineNumber"> 014 </span>สันโดษ ความคลุกคลี ความเกียจคร้าน ตรัสคุณแห่งความเป็นคนเลี้ยงง่าย ความเป็นคน  
<span class="LineNumber"> 015 </span>บำรุงง่าย ความมักน้อย ความสันโดษ ความขัดเกลา ความกำจัด อาการที่น่าเลื่อมใส การไม่  
<span class="LineNumber"> 016 </span>สะสม การปรารภความเพียร โดยอเนกปริยาย, ทรงกระทำธรรมีกถาที่สมควรแก่เรื่องนั้น  
<span class="LineNumber"> 017 </span>ที่เหมาะสมแก่เรื่องนั้น แก่ภิกษุทั้งหลาย แล้วรับสั่งกะภิกษุทั้งหลายว่า  
<span class="LineNumber"> 018 </span>	ดูกรภิกษุทั้งหลาย เพราะเหตุนั้นแล เราจักบัญญัติสิกขาบทแก่ภิกษุทั้งหลาย อาศัยอำนาจ  
<span class="LineNumber"> 019 </span>ประโยชน์ ๑๐ ประการ คือ เพื่อความรับว่าดีแห่งสงฆ์ ๑ เพื่อความสำราญแห่งสงฆ์ ๑ เพื่อข่ม  
<span class="LineNumber"> 020 </span>บุคคลผู้เก้อยาก ๑ เพื่ออยู่สำราญแห่งภิกษุผู้มีศีลเป็นที่รัก ๑ เพื่อป้องกันอาสวะอันจะบังเกิดใน  
<span class="LineNumber"> 021 </span>ปัจจุบัน ๑ เพื่อกำจัดอาสวะอันจักบังเกิดในอนาคต ๑ เพื่อความเลื่อมใสของชุมชนที่ยังไม่  
<span class="LineNumber"> 022 </span>เลื่อมใส ๑ เพื่อความเลื่อมใสยิ่งของชุมชนที่เลื่อมใสแล้ว ๑ เพื่อความตั้งมั่นแห่งพระสัทธรรม ๑  
<span class="LineNumber"> 023 </span>เพื่อถือตามพระวินัย ๑.  
<span class="LineNumber"> 024 </span>	ดูกรภิกษุทั้งหลาย ก็แลพวกเธอพึงยกสิกขาบทนี้ขึ้นแสดงอย่างนี้ ว่าดังนี้:-  
<span class="LineNumber"> 025 </span>				พระบัญญัติ  
<span class="LineNumber"> 026 </span>	๕๐. ๑. เป็นปาจิตตีย์ในเพราะสัมปชามุสาวาท.  
<span class="LineNumber"> 027 </span>			เรื่องพระหัตถกะศากยบุตร จบ. 
