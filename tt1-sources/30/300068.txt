<span class="LineNumber"> 001 </span>     คำว่า สโต ความว่า มีสติด้วยเหตุ ๔ ประการ คือ มีสติเจริญสติปัฏฐานเป็นเครื่อง  
<span class="LineNumber"> 002 </span>พิจารณาเห็นกายในกาย ฯลฯ บุคคลนั้นท่านกล่าวว่า เป็นผู้มีสติ.            
<span class="LineNumber"> 003 </span>     คำว่า จรํ คือ เที่ยวไป เที่ยวไปทั่ว ... เยียวยา เพราะฉะนั้น จึงชื่อว่า รู้แจ้งแล้ว        
<span class="LineNumber"> 004 </span>เป็นผู้มีสติเที่ยวไป.  
<span class="LineNumber"> 005 </span>     [๑๗๕] ตัณหา ราคะ สาราคะ ฯลฯ อภิชฌา โลภะ อกุศลมูล ท่านกล่าวว่า วิสัตติกา  
<span class="LineNumber"> 006 </span>ตัณหาอันเกาะเกี่ยวในอารมณ์ต่างๆ ในอุเทศว่า "ตเร โลเก วิสตฺติกํ"        
<span class="LineNumber"> 007 </span>     วิสัตติกา ในบทว่า วิสตฺติกา เพราะอรรถว่ากระไร? ฯลฯ ซ่านไป แผ่ซ่านไปในรูป  
<span class="LineNumber"> 008 </span>เสียง กลิ่น รส โผฏฐัพพะ ฯลฯ ธรรม คือ รูปที่เห็น เสียงที่ได้ยิน อารมณ์ที่ได้ทราบ และ            
<span class="LineNumber"> 009 </span>ธรรมที่รู้แจ้ง เพราะเหตุนั้น จึงชื่อว่า วิสัตติกา.  
<span class="LineNumber"> 010 </span>     คำว่า โลเก คือ ในอบายโลก ฯลฯ อายตนโลก.    
<span class="LineNumber"> 011 </span>     คำว่า ตเร โลเก วิสตฺติกํ ความว่า บุคคลนั้นเป็นผู้มีสติ พึงข้าม คือ ข้ามขึ้น ข้ามพ้น       
<span class="LineNumber"> 012 </span>ก้าวล่วง เป็นไปล่วงซึ่งตัณหา อันเกาะเกี่ยวในอารมณ์ต่างๆ ในโลก เพราะฉะนั้น จึงชื่อว่า           
<span class="LineNumber"> 013 </span>พึงข้ามตัณหาอันเกาะเกี่ยวในอารมณ์ต่างๆ ในโลก.  
<span class="LineNumber"> 014 </span>     เพราะเหตุนั้น พราหมณ์นั้นจึงกล่าวว่า      
<span class="LineNumber"> 015 </span>           ข้าแต่พระองค์ผู้แสวงหาคุณอันยิ่งใหญ่ ข้าพระองค์ชอบใจ        
<span class="LineNumber"> 016 </span>           พระดำรัสของพระองค์นั้น และธรรมอันสูงสุดที่บุคคล             
<span class="LineNumber"> 017 </span>           ทราบแล้ว เป็นผู้มีสติเที่ยวไป พึงข้ามตัณหาอันเกาะเกี่ยว     
<span class="LineNumber"> 018 </span>           ในอารมณ์ต่างๆ ในโลกได้.             
<span class="LineNumber"> 019 </span>     [๑๗๖] (พระผู้มีพระภาคตรัสตอบว่า ดูกรเมตตคู) ท่านย่อมรู้ธรรม       
<span class="LineNumber"> 020 </span>           อย่างใดอย่างหนึ่ง ซึ่งเป็นธรรมชั้นสูง ชั้นต่ำ และชั้นกลาง   
<span class="LineNumber"> 021 </span>           ส่วนกว้าง ท่านจงบรรเทาความยินดี ความพัวพัน และ              
<span class="LineNumber"> 022 </span>           วิญญาณในธรรมเหล่านั้นเสีย ไม่พึงตั้งอยู่ในภพ.  
<span class="LineNumber"> 023 </span>     [๑๗๗] คำว่า ท่านย่อมรู้ธรรมอย่างใดอย่างหนึ่ง ความว่า ท่านย่อมรู้ คือ รู้ทั่ว รู้แจ้ง      
<span class="LineNumber"> 024 </span>รู้แจ้งเฉพาะ แทงตลอดซึ่งธรรมอย่างใดอย่างหนึ่ง เพราะฉะนั้น จึงชื่อว่า ท่านย่อมรู้ธรรม           
<span class="LineNumber"> 025 </span>อย่างใดอย่างหนึ่ง. พระผู้มีพระภาคตรัสเรียกพราหมณ์นั้น โดยชื่อว่า เมตตคู. คำว่า ภควา นี้        
<span class="LineNumber"> 026 </span>เป็นเครื่องกล่าวโดยเคารพ ฯลฯ คำว่า ภควา นี้ เป็นสัจฉิกาบัญญัติ เพราะฉะนั้น จึงชื่อว่า          
<span class="LineNumber"> 027 </span>ดูกรเมตตคู.           
